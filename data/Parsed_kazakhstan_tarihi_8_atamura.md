START OF PAGE: 1
З. Е. Қабылдинов, М. Д. Шаймерденова, Е. М. Қуркеев

# ҚАЗАҚСТАН ТАРИХЫ

Жалпы білім беретін мектептің 8-сыныбына арналған оқулық

# 8

Қазақстан Республикасының Оқу-ағарту министрлігі ұсынған

Алматы «Атамұра» 2025

END OF PAGE: 1
START OF PAGE: 2
ӘӨЖ 373.167.1  
КБЖ 63.3 (5 Қаз) я 72  
Қ 13

# Пікір жазғандар:  
**А. Г. Ибраева**, тарих ғылымдарының докторы, профессор  
**Қ. С. Алдажұманов**, тарих ғылымдарының кандидаты, профессор  

# ШАРТТЫ БЕЛГІЛЕР:  

| ![сұрақтар мен тапсырмалар](./images/question_mark_icon.png) | – сұрақтар мен тапсырмалар |  
| ![ұғымдар мен терминдер](./images/asterisk_icon.png) | – ұғымдар мен терминдер |  
| ![тарихи тұлғалар](./images/person_icon.png) | – тарихи тұлғалар |  
| ![құжаттар](./images/document_icon.png) | – құжаттар |  
| ![құжат бойынша сұрақтар](./images/question_document_icon.png) | – құжат бойынша сұрақтар |  
| ![QR-кодпен берілген мәтіндер, бейнежазбалар](./images/qr_code_icon.png) | – QR-кодпен берілген мәтіндер, бейнежазбалар |  

----

**Қабылдинов З. Е. т.б.**  
**Қ 13 Қазақстан тарихы.** Жалпы білім беретін мектептің 8-сыныбына арналған оқулық / З. Е. Қабылдинов, М. Д. Шаймерденова, Е. М. Күркеев. – Алматы: Атамұра, 2025. – 192 бет.  

ISBN 978-601-10-0662-0  

Оқулық ХХ ғасырдың басынан Екінші дүниежүзілік соғыс аяқталғанға дейінгі Қазақстан тарихын қамтиды.  

© Қабылдинов З. Е., Шаймерденова М. Д., Күркеев Е. М., 2025  
© «Атамұра», 2025  

ISBN 978-601-10-0662-0

END OF PAGE: 2
START OF PAGE: 3


# КІРІСПЕ

Құрметті оқушылар! Ұсынылып отырған оқулықта ХХ ғасырдың басынан Екінші дүниежүзілік соғыс аяқталғанға дейінгі Қазақстан тарихының маңызды оқиғалары қамтылған. Оқулықта еліміздің сол кезеңдегі әлеуметтік-экономикалық және қоғамдық-саяси дамуындағы елеулі өзгерістерге ерекше назар аударылған. Сонымен қатар авторлар белгілі қоғам және мемлекет қайраткерлері, ұлт-азаттық қозғалыстар мен ел қорғаған батырлар жөнінде де деректер беруді мақсат етті.

1905–1907 жылдардағы Бірінші орыс революциясының әсерімен қазақ өлкесінде ХХ ғасырдың басындағы қоғамдық-саяси өмірдің белгілі дәрежеде жандана түскені анық. Бұл оқиғалар ұлттық-демократиялық қозғалыстардың белсенділігін арттырып, қазақ халқының ұлттық сана-сезімінің өсуіне ықпал етті. Оған Әлихан Бөкейхан бастаған алдыңғы қатарлы және білімді зиялылар басшылық етті. Алғаш рет қазақ халқының талап-тілектері Ресей империясы Мемлекеттік Думасының биік минберінен естілді. Ресейдің еуропалық бөлігінен шаруаларды өлкенің шұрайлы жерлеріне жаппай қоныстандыру байырғы тұрғындардың аса зор көлемдегі жерін тартып алумен қатар жүрді. Бірінші дүниежүзілік соғыс жылдары жергілікті тұрғындардың жағдайы барынша нашарлай түсті. Бұрынғы көшпелі және жартылай көшпелі өмір салты күйрей бастады. Жергілікті тұрғындар барынан айырылып, тақыр кедейге айналды. Бұл 1916 жылғы ұлт-азаттық көтерілісіне алып келді. Оған қазақтармен қатар, өлкесінің басқа ұлт өкілдері: қырғыз, өзбек, қарақалпақ және т.б. қатысты.

1917 жылғы Ақпан революциясын халық зор қуанышпен және үмітпен қарсы алған еді. Еліміздегі тұңғыш «Алаш» ұлттық саяси партиясы қоғамның мұқтаж мәселелері мен күнделікті өмірін «Қазақ» газетінде талқылап, халықты біріктіру жұмыстарын атқарды. 1917 жылдың қазан айында билік басына большевиктердің келуі өлкедегі жағдайды күрт өзгертіп жіберді. Қазақ халқы осы күрделі жағдайдан шығу жолын іздестірді. Қосөкіметтілік пен больше-

3

END OF PAGE: 3
START OF PAGE: 4
```markdown
виктердің өктемдігі кезінде қарапайым халықтың қысымға ұшыраған құқықтары мен мүдделерін қорғау қажеттігі туындады. 1917 жылдың соңында Қоқан қаласында Түркістан автономиясы құрылып, өлке халқының өзін-өзі басқаруын қамтамасыз етуді мақсат етті. Бірақ көп узамай большевиктердің қарулы күштері оны талқандап таста- ды. Қазақстанда 1918 жылдың жазына қарай Алаш комитеттері мен полктері құрыла бастады. Алашорданың бөлінбейтін біртұтас Ресей үшін күресушілермен жасаған қадамы сәтсіз аяқталды. Алашорда көшбасшылары большевиктер ұсынған талапты қабылдауға мәжбүр болды. Кеңес үкіметі қазақ автономиясы идеясын қолдап, 1920 жылы Орынборда Қырғыз (Қазақ) АКСР-і құрылғанын жариялады. Бұның барлығын осы оқулықтан кеңірек білетін боласыздар.

Сонымен қатар Кеңес үкіметінің индустрияландыру мен ұжым- дастыру саясаты туралы да білім аласыңдар. Байларды республикадан тысқары аймақтарға жер аудару, малшыларды күштеп отырықшы- ландыру, астық пен ет дайындаудағы асыра сілтеу қазақ халқына қайғы-қасірет алып келді. Қазақстанда бұрын-соңды болмаған жап- пай ашаршылық басталды. Зерттеушілердің дерегі бойынша, 1931– 1933 жылдары ашаршылықтан қазақ халқының жартысына жуығы қырылған. 1937–1938 жылдардағы жаппай саяси қуғын-сүргін кезінде 100 мыңнан астам адам жазаланды, соның ішінде басқа ұлт өкілдері де болды. Бұрынғы алашордашылармен қатар, Кеңес өкіметі кезінде өсіп-жетілген жаңа басқарушы элитаның өзі де құрыңдалды. Қазақстан Ресейден кейінгі тұтқын лагерьлері көп республикаға ай- налды. Бүкіл Кеңес Одағынан тұтқындар мен жер аударылғандар қазақ даласына жіберілді.

Алайда орны толмас қайғы-қасірет, қиындықтар қол жеткен жетістіктермен қатар келген еді. Елімізде кеңестік билік жылда- ры жоғары оқу орындары мен техникумдар ашылып, білім беру, халық ағарту ісі жүйелі қалыптасты, мәдениет пен әдебиет, өнер саласы дамыды. Қазақстан Ресей империясының бұрынғы отарлық шеткі аймағынан, бір ұрпақтың көз алдында аграрлық-өнеркәсіптік республикаға айналды. Жүздеген зауыт пен фабрика, кен орындары мен шахталар, кеншарлар мен ұжымшарлар ашылды.

Бұл оқулықтан, сонымен қатар бізге «Ұлы Отан соғысы» де- ген атпен белгілі, Екінші дүниежүзілік соғыс жылдарындағы қазақстандықтардың ерен ерліктері мен батырлығы туралы
```

END OF PAGE: 4
START OF PAGE: 5
білесіңдер. Ұлы Дала тұрғындары өздерінің бойындағы жауынгерлік рухтың әлі күнге дейін сөнбегенін бүкіл әлемге көрсетіп, ерліктің жарқын үлгісін танытты. Республика майданның берік тылына айналды. Әртүрлі ұлттар мен этникалық топтарды Қазақстанға жер аудару мәселесіне де көңіл бөлінді. Қазақ халқы депортацияға ұшырағандарға қолынан келген жәрдемін жасады. Соғысқа дейінгі және соғыс жылдарындағы қайғылы оқиғалардың бірі республикаға депортацияланған: поляк, украин, корей, неміс, шешен, ингуш, қалмақ, месхет түріктері, қырым татарлары т.б. жер аударылуы еді. Жергілікті тұрғындар мен өлкеге жер аударылған халықтар арасында достық қарым-қатынас орнады. Қиындық атаулыға төзімді, қонақжай қазақ халқы ашаршылық зұлматы, қуғын-сүргін, көтерілістер мен соғыстар қасіретінен өткеніне қарамастан, оларды далалықтарға тән қамқорлық және түсіністікпен қарсы алды.

Оқу материалдарын біртіндеп жүйелі түрде игеру үшін оқулықтың соңында берілген мазмұнымен мұқият танысып шығуды ұсынамыз. Ол кіріспе мен қорытынды және 36 параграфты қамтитын бес бөлімнен тұрады.

Оқулықта келтірілген архив құжаттары мен жазба дерек үзінділері, сурет, карта мен кестелер аталған кезеңдегі тарихи оқиғаларды терең игеруге көмектеседі.

Жаңа тақырыпты ұғыну үшін әрбір параграфтың соңында бекіту сұрақтары мен тест тапсырмалары берілген. Сұрақтарға дұрыс жауап беріп, тапсырманы сапалы орындау үшін, алдымен мәтіндік материалды мұқият оқып шыққан абзал.

Оқулықтағы мәтінді оқу барысында **қара әріп** немесе *курсивпен* берілген сөздер кездеседі. Оған ерекше көңіл аударғандарың жөн. Қара әріппен берілген түсініктер мен терминдердің мазмұны және тарихи тұлғалар туралы мәліметтер әрбір параграфтың соңында берілген. Сонымен қатар есте жақсы сақталуы үшін маңызды даталар да **қара әріппен** терілген.

Кейбір ұғымдарды түсінікті ету үшін, *біріншіден, екіншіден, үшіншіден* деп курсивпен бердік. Әрбір тақырып соңында аса маңызды деген архив және жазба дерек құжаттары келтірілді. Оларды міндетті түрде оқып шығыңдар. Құжаттар үзіндісінен кейін жауап беруге тиісті сұрақтар қойылған. Бұл сендердің өткен материалды терең меңгерулерің үшін қажет.

----

5

END OF PAGE: 5
START OF PAGE: 6


Әр бөлімнің соңында қайталау мен бекітуге арналған сұрақтар және шығармашылық тапсырмалар берілген. Олар сендердің логикалық ойлау қабілеттеріңді жетілдіре түседі.  
Оқулық үй жағдайында да, сабақ үстінде де өз беттеріңмен жұмыс істеуге арналған мәтіндермен жабдықталған. Оқулықпен жұмыс істеуге ұстаздардың жәрдемдеседі. Бірақ қосымша білімді ізденіп, өздерің табуға тиістісіңдер. Осы мақсатта оқулықтың соңында ұсынылған әдебиеттер мен сайттардың тізімі келтірілді. Оқу материалын терең меңгеруге «Хрестоматия» да көп көмектеседі.  
Мектептегі тарихшы ұстаздар мен ата-аналар тарапынан оқулықтың мазмұнын одан әрі жақсарту туралы құнды сын-пікірлер мен ұсыныстар айтылуы мүмкін. Оқулықтың келесі қайта басылымында олар міндетті түрде ескеріледі. Авторлар ұжымы оқулықты дайындау кезінде әдістемелік көмек көрсеткендердің бәріне шын жүректен алғыстарын білдіреді.  
Бұл пән Қазақстанның білімді және нағыз патриот азаматы болуларыңа септігін тигізеді деп есептейміз. Алаш қозғалысының көсемі Әлихан Бөкейхан: *«Тарихы жоқ, тарихын жоғалтқан халық құрып кетудің алдында болады»*, – деп жазған еді. Міне, сондықтан да жаңа тарихи біліммен сусындап, білімдеріңнің кеңейе түсуін, табысқа жете берулеріңді тілейміз!  

*Авторлар*

6

END OF PAGE: 6
START OF PAGE: 7
БІРІНШІ БӨЛІМ | ХХ ҒАСЫРДЫҢ БАСЫНДАҒЫ ҚАЗАҚСТАН

# §1–2. Қазақстанның ХХ ғасырдың басындағы әлеуметтік-экономикалық жағдайы

**Зерттеу сұрағы:** Не себепті Ахмет Байтұрсынұлы «Қазақ халқының өмір сүруінің өзі проблемаға айналды» деп санады?

Бүгінгі сабағымызда ХХ ғасырдың басындағы Қазақстандағы қоғамдық-саяси және әлеуметтік-экономикалық жағдайды қарастырамыз. Қазақ зиялыларының Ресей империясының Мемлекеттік Думасындағы қызметіне баға береміз.

----

### Тірек сөздер:

| Қазақша                                                                            | Орысша                                                                                 | Ағылшынша                                                                                                  |
| ---------------------------------------------------------------------------------- | -------------------------------------------------------------------------------------- | ---------------------------------------------------------------------------------------------------------- |
| Петиция<br/>Мемлекеттік Дума<br/>Кадет<br/>Самодержавие<br/>Революция<br/>Десятина | Петиция<br/>Государственная Дума<br/>Кадет<br/>Самодержавие<br/>Революция<br/>Десятина | Petition<br/>The state Duma<br/>Cadet<br/>Autocracy<br/>Revolution<br/>Desyatina (Earth measurement units) |


----

### Тақырыпқа шығу:

*«Қазақтың ұлттық-либералды зиялылары... сол кезде өмір сүрген құрылыс пен патша өкіметінің жергілікті жерлердегі әкімшілігіне... жер саясатына қарсы болды...».*

Тұрар Рысқұлов

1. Тұрар Рысқұлов неліктен былай деді?

----

Қазақстанда қоныстанушы шаруаларға жерді жаппай тартып алып беру әсерінен ХХ ғасырдың басында әлеуметтік-экономикалық жағдай барынша ушықа түсті. Бұл 1905–1907 жылдардағы бірінші орыс революциясы кезінде жергілікті зиялылардың қоғамдық-саяси қызметінің жандана түсуіне алып келді. Қазақтың петициялық (өтініш- 

7

END OF PAGE: 7
START OF PAGE: 8
```markdown
ніш-талаптар жолдау) қозғалысы басталды. Ресей империясының Мемлекеттік Думасына Қазақстаннан депутаттардың қатысуы өлке тұрғындарының ұлттық сана-сезімінің жетілуіне зор ықпалын тигізді.

> **Ойлан!**  
> ХХ ғасырдың басындағы көшпелі қазақ халқының «артық» жерлері болды ма?

### 1. Патша үкіметі отаршылдық қоныс аудар-ту саясатының күшейе түсуі.  
ХХ ғасырдың басында қазақтардың жерін қоныс аударушы орыс шаруалары мен қазақтардың қорыңа жаппай тартып алу одан әрі жүріп жатты. Мәселен, 1903 жылы *«Сырдария, Ферғана және Самарқан облыстарының казыналық жерлеріне ерікті түрде қоныс аударту»* жөнінде ереже бекітілді. Осы ережеге сәйкес, байырғы тұрғындардың «артық» жерлерін, соның ішінде суару жүйелерін су көздерімен қоса жаппай тартып алу көзделді. Дәл сол жылы Қазақстанның басқа да облыстарына қоныстандыру ережелері бекітілді.  
Ал 1903 жылы 25 маусымда «Сібірге (Алтай округінен өзге) және Дала генерал-губернаторлығына қоныс аударушыларға үкіметтен жәрдемақы беру ережелері» бекітілді. 1904 жылы 6 шілдеде үкімет «Село тұрғындары мен мешқан-шаруаларды қоныс аударту туралы уақытша ереже» шығарды. Ол бойынша жергілікті билік келген шаруаларды кедергісіз қоныстандыруға мүмкіндік берді.

> **Ойталқы**  
> Қазақстан аумағына шаруалар қандай мақсатпен қоныс аударылды?

Патша үкіметі 1904–1905 жылдары өлке аумағына қоныс аударушы шаруаларды орналастыру үшін Торғай-Орал, Ақмола, Семей, Сырдария және Жетісу қоныстандыру аудандарын құрды. Мұндағы негізгі мақсат – қоныстандыру қорын құруға қажетті жаңа «артық» жерлерді анықтау еді. Патша үкіметі қоныстандыру басқармасына жергілікті тұрғындардың жерлерін тартып алуға және ата-баба мекендерінен күштеп қуып шығуға толық құқық берді. Осы және басқа да озбырлық әрекеттері салдарынан дала тұрғындары жаппай жерсіз қала бастады.

### 2. Столыпиннің аграрлық реформасы.  
1906 жылы Ресей Министрлер Кеңесінің төрағасы П. А. Столыпин шаруаларды Ресейдің азиялық бөлігіне жаппай қоныстандыру туралы шешім қабылдады. Шаруаларды қауымдық жер иелігінен шығарып, империяның шығысына қоныстандыруды көздеген бұл реформа *Столыпиннің аграрлық реформасы* деп аталды. Реформаның негізгі мақсаты шаруаларды шығысқа, атап айтқанда, Қазақстанға, Орта Азия мен Сібірге қоныс аударту еді. Шаруалардың бұрынғы тұрған жерлеріне қайта оралуына шектеу енгізілді. Оларды жер-
```

END OF PAGE: 8
START OF PAGE: 9
мен қамтамасыз ету жергілікті тұрғындардың жерін тартып алу арқылы жүзеге асырылды.

Жергілікті қоныстандыру мекемелерінің міндетіне бір шаруашылыққа 45 десятина жайылым мен шалғындық алқап және 15 десятина егістік жер бөліп беру жүктелді. Қоныс аударушылар теміржолмен жүру жеңілдігіне ие болды. Аграрлық реформа орыс шаруаларын көшіру арқылы шет аймақтарды игеруді көздеді.

Ресей билігі қоныс аударған отбасыларға барлық тараптан қолдау көрсетті. Дәлірек айтқанда, олар: теміржол арқылы қоныс аударушыларға арналған арзандатылған бағамен жүрді; қоныс аударушы көшкен кезде 18-ге толған болса, әскери борышын өтеуден үш жылға босатылды; өкіметке берешек қарыздары кешірілді; шаруа қажеттіліктеріне 165 сомға дейінгі мөлшерде қарыз берілді; шаруашылық жағынан орналасуға, азық-түлікке және егін егуге, орман ағашын кесуге, үй тұрғызуға, дәрігер көмегіне жүгінуге жеңілдіктер алды. Мемлекет қоныс аударған әрбір ер адамға 15 десятинаға дейін жер, егіншілік кәсібіне қажетті құралдар мен мал сатып алуға 20 сом қаржы, 100 түп ағаш және т.б. берді.

Қоныс аударушыларды тасымалдайтын арнайы пойыздар енгізілді. Сондай-ақ су жолымен жеткізу үшін жеңілдетілген бағалар қойылды. Қоныстанушы шаруалар көп барған Ақмола облысының Омбы, Петропавл уездерінде дәрігерлік және азық-түлік пункттері ашылды.

1917 жылға қарай қазақтардан 45 млн-ға жуық десятина құнарлы жер тартып алынды. Қоныс аударғандар саны бұл кезде 2 млн-ға жуықтады. Бұл үрдіс қазақ халқын тарихи ата-баба мекенінен жаппай қуып шығарудан көрініс тапты.

**3. Жергілікті тұрғындар жағдайының нашарлауы.** Жерінен айырылған көшпелілер ғасырлар бойы мекендеген жерлері мен қыстауларын тастап, құнарсыз жерлерге ығыстырылды. Бұл жөнінде Жетісуды зерттеген В. К. Никольский 1903 жылы былай деп жазды: *«Далалық өлкеге қоныстанушы шаруаларды орналастыру барысында оларға шұрайлы жерлер, көбінесе қазақтардың қоныстанған қыстаулары бөлінетін... Қазақтарды жерінен айырылып, қоныстарын тастап кетуге мәжбүрледік»*.

----

<div style="border:1px solid #ccc; padding:10px; margin-top:10px; width:300px; float:right; font-size:0.9em;">

**Статистикалық дерек**

1897 жылы өлкеде халықтың саны 4 333 мың еді, оның ішінде қазақтар 3 392 700 адам болды.

- Қазақ халқы санының кемуіне қоныстанушылардың көптеп келуі әсер етті ме? Басқа себептер болды ма?

</div>

<div style="border:1px solid #ccc; padding:10px; margin-top:10px; width:300px; float:right; font-size:0.9em; clear:right;">

**Қажетті дерек**

1906–1915 жылдар аралығында Ақмола, Семей және Торғай-Орал қоныс аудару аудандарынан қазақтың 15,8 млн десятина жері алынған.

</div>

END OF PAGE: 9
START OF PAGE: 10
Қажетті деректер (1914 жыл)

# Қажетті деректер (1914 жыл)

1. Қазақстандағы қазақтардың үлесі айтарлықтай кеміді. Облыстардағы қазақтардың үлесі:  
Ақмола облысы – 36,6%, Семей облысы – 73%, Жетісу облысы – 60,5%, Сырдария облысы – 62,3%, Торғай облысы – 58,7%, Орал облысы – 56,9%.  
• Қоныстанушылар өлкесінің демографиясына қандай өзгерістер әкелді?  

2. Қазақстандағы XX ғасырдың бас кезіндегі негізгі теміржол желісі Орынбор–Ташкент жолы еді. Ол 1901–1905 жылдары салынды. 1917 жылға дейін өлкеде 2793 шақырым теміржол төселді.  
• Қазақстан аумағында теміржолдардың салынуы өлкеге қалай әсер етті?  
• Теміржолдар қандай мақсатта салынды?  

----

Тартылып алынған жерлердің басым бөлігі Қазақстанның солтүстігіндегі құнарлы жерлер еді. Атап айтқанда, Омбы уезі барлық жерінің – 52%, Қостанайдың – 54%, Ақмоланың 73% қоныстандыру қоры пайдасына тартып алынды. Бұл көшпелі және жартылай көшпелі мал шаруашылығының құлдырауына алып келді.

Сібір қазақ әскеріне 1904 жылы патша жарлығымен Ертістің сол жағалауындағы он шақырымдық алқап «мәңгілік жеке меншікке» берілді. XX ғасырдың бас кезінде бір ғана Семей облысының өзінде 147 мыңға жуық қазақ жерсіз қалды. Сондықтан да қазақтар жерді Сібір қазақтарынан, Алтай таулы округіндегі аумақтан, Томск, Тобыл губернияларындағы орыс шаруаларынан, сондай-ақ Қытай империясының әкімшіліктерінен жалға алып, пайдалануға мәжбүр болды. Тақыр кедейге айналып, жерсіз қалған далалықтар қалалар мен қазақ қоныстарына ағылды. Түрлі кәсіптер мен тау-кен өндірістерінде жұмыс істеді.

Жатақтар күнделікті әртүрлі жұмыстарға жалданып, өлместің күнін көрді. Қазақстанмен көршілес Томск және Тобыл губерниясы аумағында уақытша жұмыс істейтін 50 мыңдай қазақ бар еді. Олардың барлығы шаруалар қауымынан жалға жер алды. Маусымдық және күн сайынғы жұмыстарға жалданды. Қазақтар тіркелген жерлері бойынша түтін салығын төлеумен қатар, жаңа жерлерді жалға алғаны үшін де ақы төлейтін.

Тіршілік ету және өз жерлерін сақтап қалу мақсатында бұрынғы көшпелілер отырықшылыққа көшуге мәжбүр болды. Дегенмен бұл әрекеттер күштеп қоныс аударудан сақтап қала алмайтын. Дәстүрлі мал шаруашылығынан егіншілікке көшу аса ауыр жағдайда өтті. Қазақтардың егістікке қажетті құрал-жабдықтары мен тұқымдары болмады. Кейбіреудің егістікпен айналысуға бейімі де жоқ еді. Патша үкіметі олардың отырықшылыққа ауысуына ешқандай көмек көрсетпеді. Түркістан өлкесінің генерал-губернаторы А. Н. Куропаткин былай деп мойындады:  
*«Қырғыздар (қазақтар. – авт.) 30 жыл, әсіресе соңғы 12 жыл бойы барлық бағытта қысым көрді. 1904 жылдан бастап тек қана Жетісу облысынан бірнеше миллион десятина жер тартып алынды».*

10

END OF PAGE: 10
START OF PAGE: 11
```markdown
4. Бірінші орыс революциясы жылдарындағы Қазақстанның әлеуметтік-экономикалық және саяси жағдайы. 1905–1907 жылдары бірінші орыс революциясы өтті. Оның ықпалы Қазақстанға да жетті. Петербургтегі 1905 жылдың 9 қаңтарындағы қарусыз жұмысшыларды қырып салған патшаның қанды қырғыны қазақтардың ашу-ызасын тудырды. Мәселен, белгілі ақын, ауыз әдебиетінің көрнекті өкілі Машһүр Жүсіп Көпейұлы осы оқиғаны айыптаған «Қанды жексенбі» деген өлең жазды. Өлең «Айқап» журналында баспаға дайындалып жатқанда, жергілікті әкімшілік біліп қойып, шығаруға тыйым салды. Авторы қуғынға ұшырады.

Өздерінің туып-өскен жерлерінен айырылған халық жергілікті және орталықтағы билік органдарына деген қарсылықтарын белсенді түрде көрсете бастады. Халық бұқарасының басшылығында зиялы қауым өкілдері Ә. Бөкейхан, А. Байтұрсынұлы, М. Дулатұлы және т.б. тұрды.

Қазақстандағы жұмысшылар көтерілістері мен ереуілдері әсіресе теміржолшылар арасында кең таралды. Революция пойыз жол қатынасына кедергі келтірді. Жұмысшылар өз бетінше 8 сағаттық жұмыс күнін белгілеп, кәсіподақ құрды.

Өлкенің бірнеше қалаларында жиындар мен митингілер өтті. Жергілікті тұрғындар тарапынан болуы мүмкін қарсылықтың алдын алу үшін 1906 жылы патша жарлығымен Ақмола мен Семей облыстарының барлық аумағына әскери жағдай енгізілді. Мұнда қосымша әскери күштер әкелінді. Тінту, тұтқындау, жер аудару, кәсіпорындардағы жұмысшы қозғалысы жетекшілерін жұмыстан шығару басталды.

5. Петциялық қозғалыстың басталуы. Қазақ халқының өз құқықтарын қорғау жолындағы күресінің өзіндік ерекшелігінің бірі көптеген петциялар (өтініш-талаптар) жолдау болды. Ондай петциялар 1902–1903 жылдары жазылып, жоғары билік орындарына жолдана бастаған еді. Алғашқы петциялар жолдаудың бастамашылары дін өкілдері мен жергілікті кәсіпкерлер (Науан хазірет, Бейіс хазірет, Шәймерден Қосшығұлұлы) болды. Олар да қазақ халықын христиан дініне енгізу саясатын тоқтату, мұсылман оқу орындарын құруға қажетті жағдайлар жасау, молдалардың қызметіне кең жол ашу жөнінде нақты талаптар қойылды.

----

### Талдау жаса

«Қазақ даласына қоныстанушылардың жаппай келуі өлкедегі демографиялық өзгерістерге алып келді» деген пікірмен келісесің бе? Өз ойыңды ПТМС формуласы арқылы жеткіз.

**Позиция** (мен осылай деп ойлаймын ...)

**Түсіндіру** (себебі ...)

**Мысал** (мен мұны мынадай мысалдар арқылы дәлелдей аламын ...)

**Салдар** (айтылған мәселе бойынша мынадай қорытынды жасаймын ...)

----

### Ойлан!

Петицияның тарихи маңызы неде?
```

END OF PAGE: 11
START OF PAGE: 12
```markdown
Уақыт өте жағдай өзгере бастады. Бірінші орыс революциясы жылдарында петициялар жазуды қазақ қоғамының сауатты, зиялы өкілдері өз қолдарына алды. Петициялар уезд бастықтарына, әскери губернаторларға, генерал-губернаторларға, Ішкі істер министрлігіне, тіпті Ресей императоры **II Николайдың** атына да жолданды.

Отаршыл өкімет билігінің атына жолданған ірі көлемді әрі мазмұнды петициялардың бірі **Қарқаралы петициясы** болды. 1905 жылы Қарқаралы қаласына жақын жердегі Қоянды жәрмеңкесінде беделді қазақ өкілдерінің съезі өтіп, халық атынан петиция дайындалды. Петиция 1905 жылы 22 шілдеде Қарқаралы қаласындағы жергілікті пошта-телеграф арқылы патшаның өз атына жолданды. Оны жазуға белгілі саяси қайраткерлер Ә. Бөкейхан, А. Байтұрсынұлы, Ж. Ақбаев, М. Дулатұлы, **Т. Нұрекенов** т.б. белсене атсалысты.

Қарқаралы петициясында өлкесінің әкімшілік басқару жүйесін қайта қарау, азаматтық және сот істерін қазақ тілінде жүргізуді заңды түрде бекіту, отаршыл аппарат шенеуніктерін қысқарту, жоғарғы билік органдары мен **Мемлекеттік Думаға** қазақ депутаттарын сайлауға қатыстыру талаптары қойылды. Сонымен бірге жергілікті халықтың құқығы мен ар-абыройын аяқасты етуге жол бермеу, патша әкімдерінің жүгінсіздігіне тыйым салу, халықтың ана тілінде білім алуын ұйымдастыру, қоныстандыру саясатын тоқтату, тартып алынған жерлерді қазақтарға қайтару сияқты талаптар да қойылды. Петицияның мазмұны ХХ ғасырдың бас кезіндегі қазақ қоғамының өмірлік маңызы бар күрделі мәселелерін толық қамтыды.

### 6. Қазақтардың Ресей Мемлекеттік Думасына қатысуы.

1905 жылы тамызда II Николай патша Ресейдегі революциялық күштердің қысымымен империяның заң шығарушы және өкілетті органы ретінде **Мемлекеттік Дума құру туралы** манифестке қол қойды.

> **Анықта!**  
> Жергілікті халық неліктен Мемлекеттік Дума жұмысына қатысуға тырысты?

Бірақ ол манифест бойынша бірқатар халықтардың, соның ішінде қазақтардың да сайлауға және сайлануға құқығы жоқ болып шықты. Жергілікті билік орындарына сайлау науқанының алғашқы күнінен бастап-ақ қазақтарды «көшпелі және қаңғыбас, бұратана халық» ретінде сайлауға үзіліп-кесілі қатыстырмауға айрықша нұсқау берілді. Мұның өзі қазақтардың арасында наразылық пен ашу-ызаны тудырды.

> **Ойлан!**  
> Неліктен жергілікті билік қазақтарды сайлауға қатыстырмауды көздеді?

Жергілікті халық өздерінің өкілдерін Ресейдің Мемлекеттік Думасына қатыстыруды батыл талап етті. Өлкенің бүкіл аймағын түгел қамтып өткен қуатты наразылық толқыны патша үкіметін халықтың талабын орындауға
```

END OF PAGE: 12
START OF PAGE: 13
<məжбүр етті. Қазақ халқының өкілдері де сайлауға қатысатын болды.
1906 жылғы I Мемлекеттік Думаға қазақтардан Торғай облысынан – Ахмет Бірімжанов, Орал облысынан – Алпысбай Қалменов, Бөкей Ордасынан – Бақтыгере й Құлманов, Ақмола облысынан – Шәймерден Қосшығұлұлы, Семей облысынан Әлихан Бөкейхан және Уфа губерниясынан Сәлімгерей Жанторин қатысты. Бұлардың барлығы да сауатты, халықтың сый-құрметі мен сеніміне бөлеген зиялы азаматтар еді. Бірақ Ресейдің I Мемлекеттік Думасы небәрі 72-ақ күн жұмыс істеді. Депутаттардың көтерген бастамалары көңіліне шықпай, риза болмаған II Николай Думаны таратып жіберіп, қайтадан сайлау туралы жарлыққа қол қойды.
1907 жылғы II Мемлекеттік Думаға қазақ халқынан мына азаматтар сайланды: Ақмола облысынан – Шәймерден Қосшығұлұлы, Торғай облысынан – Ахмет Бірімжанов, Семей облысынан – Темірғали Нұрекенов, Жетісу облысынан – Мұхамеджан Тынышбаев, Орал облысынан Бақытжан Қаратаев және Сырдария облысынан Тілеулі Аллабергенов. Алайда бұл Думаның да қызметі ұзаққа созылмады, небәрі 103 күн ғана жұмыс істеді.
II Мемлекеттік Думада қазақ депутаттары кадеттермен жақындасып, мұсылмандар фракциясының тобына кірді. Ресейдің ұлттық шет аймақтарындағы басқа да халықтардың өкілдерімен бірге, ішкі Ресейден шаруаларды Қазақстанға қоныс аударту үдерісін тоқтатуды талап етті. Б. Қаратаев II Мемлекеттік Думада Ресейден шаруаларды қоныс аударту саясатының қазақтар үшін өте жағымсыз, ауыртпалықты болып отырғаны туралы арнайы баяндама жасады. Ол өзінің жалынды сөзінде былай деп атап көрсетті: «Сіздер мынадай сұмдық жағдайды түсінуге тиіспіздер: бүгінгі таңда қоныс аударушы орыс шаруаларына жер телімдерін беру үшін қазақтарды өздерінің ежелгі атақоныс жерлерінен ғана емес, жекеменшік баспаналарынан да қуып шығарып жатыр».
Бірінші орыс революциясы қаталдықпен басып тасталғаннан кейін патша үкіметі елде қуғын-сүргін шараларын жүзеге асыруға кірісті. 1907 жылы реакциялық сайлау заңы шықты. Ендігі жерде «бұратана» ұлттар, соның ішінде қазақтар да сайлау құқығынан айырылды. 1908–</məжбүр>

13

  
![Ахмет Бірімжанов](https://user-images.githubusercontent.com/123456789/placeholder1.jpg)  
Ахмет Бірімжанов  

![Бақытжан Қаратаев](https://user-images.githubusercontent.com/123456789/placeholder2.jpg)  
Бақытжан Қаратаев  


END OF PAGE: 13
START OF PAGE: 14
Жұптық жұмыс  
Қазақ халқын қолдаған орыс, татар, башқұрт, Кавказ халқы депутаттарының қызметіне баға беріңдер.

1917 жылдарда қазақтар Ресейдің Мемлекеттік Думасына сайланған жоқ. Қазақ халқының Мемлекеттік Думадағы мүдделерін *Т. Седельников, Н. Скалоzubов* сияқты орыс депутаттары белсене қорғады. Орынбор губерниясынан сайланған депутат Т. Седельников Мемлекеттік Дума мәжілісінде былай деп ашық айтты:  
*«Жүздеген мың қырғыздар* (қазақтар. – авт.) ... мүлде жерсіз қалып отыр, ұлтарақтай ғана болмашы жері бар қырғыздардың* (қазақтардың. – авт.) саны кем дегенде миллионға жетеді». Қазақтардың жерге қатысты құқығын башқұрт Ш. Сыртланов, татар депутаты С. Максудов қорғады.  
Закавказелік депутат Х. Мамедов III Мемлекеттік Думаның минберінен бүкіл мұсылман фракциясының атынан сөйлеген сөзінде Ресейдің ішкі аймағынан шаруаларды Қазақстанға жаппай қоныс аударуды тоқтата тұруға шақырды. Қазақтың белгілі саяси қайраткерлерінің бірі Мұстафа Шоқай депутат болмаса да, Мемлекеттік Думалардағы мұсылман фракциясының құрамына кіріп, ондағы мұсылман өкілдерінің назарын қазақтардың бастан кешіріп отырған ауыр халіне аударды.

1. Ресей империясының қоныстандыру арқылы отарлық саясат жүргізгеніне дәлел келтіріңдер.  
2. Қоныстандыру саясатының екі-үш салдарын атаңдар. Неліктен Қазақстан аумағына қоныс аударушылар қызығушылық танытты?  
3. Столыпинның аграрлық реформасының салдары қандай?  
4. Қазақстанда петициялық қозғалыстың таралуына қандай оқиғалардың себеп болғанын анықтаңдар.  
5. Қазақ депутаттары Ресейдің ең жоғарғы заң шығарушы органы Мемлекеттік Думада қандай мәселелер көтерді?  

6. Кестедегі мағлұматтарды жауаптарымен сәйкестендіріңдер.

| № | Мәтін                                                                                                                                                                                    | Әріп | Аты-жөні         |
| - | ---------------------------------------------------------------------------------------------------------------------------------------------------------------------------------------- | ---- | ---------------- |
| 1 | «... бүгінгі таңда қоныс аударушы орыс шаруаларына жер телімдерін беру үшін қазақтарды өздерінің ежелгі атақоныс жерлерінен ғана емес, жекеменшік баспаналарынан да қуып шығарып жатыр». | A    | Б. Қаратаев      |
| 2 | «Жүздеген мың қазақтар мүлде жерсіз қалып отыр, ұлтарақтай ғана болмашы жері бар қазақтардың саны кем дегенде миллионға жетеді».                                                         | B    | А. Н. Куропаткин |
| 3 | «Қазақтар 30 жыл, әсіресе соңғы 12 жыл бойы барлық бағытта қысым көрді...».                                                                                                              | C    | В. К. Никольский |
| 4 | «...Қазақтарды жерінен айырылып, қоныстарын тастап кетуге мәжбүрледік».                                                                                                                  | D    | Т. Седельников   |




END OF PAGE: 14
START OF PAGE: 15


* **Кадеттер** – конституцияшыл демократтар. Қоғамның демократиялық құндылықтар негізінде біртіндеп дамуын жақтаушылар.  
**Мемлекеттік Дума** – Ресейдің 1906–1917 жылдардағы заң шығарушы жоғары өкілетті органы.  
**Петиция** – мемлекет басшысына немесе жоғары өкімет органына көпшілік атынан тапсырылатын жазбаша өтініш.  
**Революция** – қоғам өміріндегі түбірлі өзгеріс, төңкеріс.  
**Самодержавие** – патшаның шексіз билік етуі, монархиялық билік формасы.  
**Десятина** – 1,09 гектарға тең жер аумағын білдіретін өлшем бірлігі.

----

**Бірімжанов Ахмет Қорғанбекұлы** (1871–1927) – Қазан университетінің заң факультетін бітірген. Орынбор округіндегі, одан соң Ақтөбе уезіндегі сот орындарында қызмет істеген. І және ІІ Мемлекеттік Думаның Торғай облысынан сайланған депутаты.  
**Қаратаев Бақытжан** (1863–1934) – Қазақстанның көрнекті қоғам қайраткері, сұлтандар тобының өкілі, Әбілқайыр ханның шөбересі. 1890 жылы Петербург университетінің заң факультетін алтын медальмен бітірген.  
**Нүрекенов Темірғали** (1858–1918) – І Мемлекеттік Думаның Семей облысынан сайланған депутаты. Томск губерниясына қарасты Барнауыл округіндегі атақты бай, 12 мың жылқы біткен Нүрекеннің немересі.  
**Қосшығұлұлы Шәймерден** (1869/1870–1932) – дін және қоғам қайраткері. Ресей Мемлекеттік Думасының депутаты болған.  
**Шоқай Мұстафа** (1890–1941) – белгілі мемлекет, қоғам қайраткері, ұлттық-демократиялық қозғалыс жетекшілерінің бірі. Санкт-Петербург университетінің түлегі. Түркістан автономиясы үкіметінің төрағасы (1918).  
**ІІ Николай** (1868–1918) – патшалық Ресейдің соңғы императоры.

----

📄 QR-код арқылы берілген тарихи құжатты оқып, төмендегі сұрақтарға жауап беріңдер.

❓  
1. Қоныс аударушы шаруалар үшін жер телімдерін анықтау кезінде жер өлшеушілер алдымен кімнің мүддесін көздеді?  
2. Ресей Мемлекеттік Думасының депутаттары басы «артық» жерлерді анықтау мақсатымен қандай шаралар жүргізуді ұсынды?  
3. Қазақ халқының жерге қатысты мәселелерін шешу кезінде олар ең алдымен не істеу керек деп санады?

15

END OF PAGE: 15
START OF PAGE: 16
```markdown
**Тест тапсырмалары**

1. Столыпин аграрлық реформасының мақсаты:  
А) Шаруаларды қоныстандыруды тоқтату  
Ә) Теміржолдар салу  
Б) Тартылып алынған жерлерді қайтару  
В) Шаруаларды Қазақстанға қоныс аударту  

2. 1907 жылғы II Мемлекеттік Думаға Семей облысынан сайланған депутат:  
А) Ахмет Бірімжанов  
Ә) Бақытжан Қаратаев  
Б) Темірғали Нұрекенов  
В) Әлихан Бөкейхан  

3. Қазақ халқының өз құқықтарын қорғау жолындағы күресінің өзіндік ерекшелігі:  
А) Қарулы күреске шығу  
Ә) Петиция (өтініш-талаптар) жолдау  
Б) Шет мемлекеттің аумағына қоныс аудару  
В) Қақтығыстарды бейбіт жолмен шешу  

4. Хронологиялық реттілікпен орналастыр:  
1) II Мемлекеттік Дума  
2) Бірінші орыс революциясы  
3) Орынбор–Ташкент теміржолының салынуы  
4) Столыпиннің аграрлық реформасы  

----

<div style="border:1px solid #7eaed9; padding:10px; margin-top:20px;">

### §3. Қазақстандағы 1916 жылғы ұлт-азаттық көтеріліс

**Зерттеу сұрағы:** 1916 жылғы ұлт-азаттық көтеріліс неліктен бүкілхалықтық сипат алды?  

**Бүгінгі сабағымызда** Қазақстандағы 1916 жылғы ұлт-азаттық көтерілістің негізгі себебі мен барысын қарастырамыз. Басшылық өткен тұлғалардың рөліне баға беріп, көтерілістің тарихи маңызын анықтаймыз.

</div>

**Тірек сөздер:**

| Қазақша                            | Орысша                                   | Ағылшынша                                      |
| ---------------------------------- | ---------------------------------------- | ---------------------------------------------- |
| Сардар<br/>Қазынашы<br/>Реквизиция | Военачальник<br/>Казначей<br/>Реквизиция | Sardar (warlord)<br/>Treasurer<br/>Requisition |


16
```

END OF PAGE: 16
START OF PAGE: 17


# Тақырыпқа шығу:

**Бір жағынан, жерден қысым көру және екінші жағынан, қазақтарды басқару жүйесі – қазіргі қайғылы оқиғалардың негізгі себептері.**

**1. 1916 жылғы ұлт-азаттық көтерілістің себептері туралы не айтылған?**

## 1. Көтерілістің себептері.

Бірінші дүниежүзілік соғыс кезінде Ресей империясындағы әлеуметтік қайшылықтар асқынды. Соғыс көп мөлшердегі ресурстарды талап етті. Қазақстанды аграрлық отарлау барысында күшейді. Патша үкіметі қазақ халқының ең құнарыз жерлерін, мал жайылымдарын озбырлықпен тартып алды. 1893–1905 жылдары қазақтардан 4 млн десятина, 1906–1912 жылдары 17 млн десятина жер тартып алынды. Қазақтар таулы және құнарсыз жерлерге ығыстырылды. Суы жоқ, мал жаятын шабындықтың болмауынан қазақ халқының кедейленген тобы пайда болды. Қазақ жерлерін күшпен тартып алу жергілікті халықтар мен орыс-украин қоныстанушыларының арасындағы қайшылықтарды одан әрі шиеленістірді.

Ежелден келе жатқан қазақтардың жер-су аттары орыс тіліне ауыстырылды. Патша қоныс аударушы шаруалардың малын қазақтар ба-

<div style="float:right; width: 150px; border: 1px solid #ccc; padding: 5px; margin-left: 10px; font-size: small; text-align: center;">
  <img src="QR_code_image" alt="QR Code" style="width: 100px; height: 100px;">
  <br>Жасанды интеллект арқылы дайындалған бейнежазбаны көр.
</div>

<div style="border: 1px solid #ccc; padding: 5px; margin-top: 10px; font-weight: bold;">
  Ойлан!<br>
  Бірінші дүниежүзілік соғыс Қазақстан экономикасына қалай әсер етті?
</div>

| Патша шенеуніктері мен жергілікті билеушілердің отарлық саясатының көрінісі | Патша шенеуніктері мен жергілікті билеушілердің отарлық саясатының көрінісі    | Патша шенеуніктері мен жергілікті билеушілердің отарлық саясатының көрінісі | Патша шенеуніктері мен жергілікті билеушілердің отарлық саясатының көрінісі |
| --------------------------------------------------------------------------- | ------------------------------------------------------------------------------ | --------------------------------------------------------------------------- | --------------------------------------------------------------------------- |
| Жергілікті халықтан алынатын салық 3-4 есеге көбейді                        | Әскерлердің қажетін қамтамасыз ету үшін жырып-құруға ыңғайлы киіз үйлер алынды | Әскери салық ретінде әрбір отбасы 1 сом 84 тиын төлеуге міндетті болды      | Шаруалардың малы мен мал азығын соғыс қажеттілігіне алу күшейді             |


17

END OF PAGE: 17
START OF PAGE: 18
рымталаған жағдайда, ерікті түрде өз малдарын беруге міндеттейтін бірнеше заң қабылдады. Мұсылмандардың құқығы едәуір шектелді. Мешіт, медреселер мен мектептер ашуға тыйым салынды. Патша үкіметі ғасырлар бойы қалыптасқан салт-дәстүрлерге шектеу қоя бастады, билер соты тек ұсақ мәселелерді ғана шеше алды. Патша үкіметі өлке тұрғындары арасындағы ұрыс-жанжалдар кезінде көбінесе қоныстанушы қазақтар мен шаруалар жағында болатын. Байырғы (автохтонды) тұрғындарды атақонысынан жаппай қуып тастап отырды. Қазақ тілін білмейтін, жергілікті салт-дәстүрлер мен діни түсініктерден және т.б. мүлдем хабарсыз қоныстанушы шаруалар тарапынан зираттарды да талқандау жағдайлары орын алды.

## 2. Көтерілістің басталуы.

1916 жылы 25 маусымда *«Бүратана халықтарды тыл жұмыстарына реквизициялау туралы»* патша жарлығы шықты. Олар қорғаныс нысандарын тұрғызуға, майданмен шегаралас аймақта жол жөндеу жұмыстарына тартылды. Тыл жұмысына алынатындар қатарына орыс емес тұрғындардың 19 бен 43 жас аралығындағы ер-азаматтары жатқызылды. Оған шамамен жарты миллиондай қазақтар мен Орта Азия мұсылман халықтары ілікті.

Жарлық қазақ даласына өте ауыр жағдай әкелді. 1916 жылы тамыздағы Түркістан генерал-губернаторы А. Н. Куропаткиннің жарлығы бойынша «бүратаналардан» шыққан билік өкілдері мен діни қызметкерлер және Шығыс тұқымдары қара жұмыстан босатылды. Қазақтардың туу туралы куәлігінің жоқтығын пайдаланып, болыстық басқармалар мен ауыл старшындары жас мөлшерінің асып кеткендігіне қарамастан кедей жігіттерді майданға жұмысқа алынатын «қара тізімге» қосты. Ал билік өкілдері мен байлар балаларының жасын өз бетінше үлкейтіп немесе кішірейтіп көрсетіп, әскерге жібермеудің амалын тапты. Сол кездегі Саратов губерниясының депутаты А. Ф. Керенский: *«60 жастағы шалдардың 30 жаста болып жазылғандығын, ал байдың балаларының 25–30 жастағылары 50-де деп жазылғандығы орыс шенеуніктері мен жергілікті қазақ әкімшіліктерінің парақорлығы»*, – деп сынады. Осылайша, патша әкімшілігі болыстық және ауылдық старшындарды, жергілікті халықтан шыққан шені төмен полиция, имам-молдаларды, жоғары және орта білім орындарының оқушыларын, үкіметтік мекемелердің шенеуніктерін, дворяндар мен құрметті адамдарды және т.б. әскерден босатты. Стихиялық қозғалыс бірте-бірте ұйымдасқан сипат алып, қарулы көтеріліске ұласты. Бұл Ресейге қарсы көтерілістің басталуына себепші болды. Көтеріліс Қазақстанның барлық аймағын қамтыды.

Қазақ зиялыларының патша жарлығына көзқарасы әртүрлі болды. Олар екіге бөлініп, революциялық бағыттағы Т. Бокин, Ә. Майкетов,

END OF PAGE: 18
START OF PAGE: 19
```markdown
| Қазақстан аумағына шаруалар жаппай қоныс аудартылды | Қазақтардан майданға қажетті ірі көлемде мал мен киіз үйлер алынды | Түтін салығы және басқа да салық түрлері енгізілді |
|----------------------------------------------------|--------------------------------------------------------------------|----------------------------------------------------|
| Қазақ халқының құнарлы жерлері озбырлықпен тартып алынды | **1916 жылғы ұлт-азаттық көтерілістің себептері** | Мұсылмандар құқығына шектеу қойылды |
| Билер сотының дәрежесі төмендетілді | Жергілікті халықтың әдет-ғұрыпы мен салт-дәстүрлері, тілі, мәдениетіне қысым көрсетілді | Өлкеде православие діні кеңінен уағыздалды |

С. Сейфуллин, С. Меңдешев, Ә. Жангелдиндер қарулы күрес жолын таңдады. Ал ұлттық-либералдық бағыттағы Алаш зиялылары Ә. Бөкейхан, М. Дулатұлы, А. Байтұрсынұлы бастаған топ елді қантөгістен сақтау үшін патша үкіметімен тіл табысу жолдарын іздеді. Күрестің бейбіт саяси әдістерін жақтады. Себебі патшаның талай жыл үйретілген, мұздай қаруланған әскеріне төтеп бере алмай, қазақ халқының қырғынға ұшырайтынын білді.

1916 жылғы ұлт-азаттық көтерілістің басты қозғаушы күші халық бұқарасы еді. Көтерілістің негізгі ірі ошақтары Торғай, Жетісу болды. Сонымен қатар Сырдария, Ақмола, Семей облыстарында және Батыс Қазақстанның бірқатар аудандарында көтерілісшілер қозғалыс орын алды. Найза, садақ, қылыш және мылтықпен қаруланған көтерілісшілер отаршылдық әкімшілік өкілдеріне, жазалаушы отрядтарға, сонымен қатар патшаны қолдаушы болыс басшыларына тап берді. Жасалған тізімдерді жойды. Шақыру бөлімшелеріне күштеп тоғытылған адамдарды босатты. Патша жарлығына қарсы болғандар теміржол рельстерін бұзды.

### Картамен жұмыс
Картаны негізге ала отырып, 1916 жылғы патша жарлығының Қазақстанға тигізген әсері туралы әңгімелеңдер.

### 3. Жетісудағы көтеріліс.
Қазақтардың Жетісудағы көтерілісі 1916 жылы шілдеде басталды. Көтерілген қазақтарға ұйғыр, дүнген және қырғыздар қосылды. Халық шақыру пункттеріне барудан бас тартты.

Жетісудағы қазақтар дәстүрлі хандық билікті жаңғыртып, патша билігін жоюға ұмтылды. Хан сайлағанда демократиялық дәстүрді ұстанып, үміткердің жеке тұлғасы мен әскери қабілетіне басты мән берілді.
```

END OF PAGE: 19
START OF PAGE: 20
1916 ЖЫЛҒЫ ҰЛТ-

![Map](image)

| Символдар | Түсініктемесі                          |
|-----------|-------------------------------------|
| ![шашақталған алаң] | Көтеріліс қамтыған аймақтар          |
| ![жасыл үшбұрыш]   | Көтерілісшілер жасағырының жиналған орны |
| ![қызыл крест]     | Ірі ұрыстар өткен жерлер              |
| ![көк көрсеткі]    | Көтерілісшілердің шегіну бағыттары   |
| ![қара көрсеткі]   | Жазалаушылардың шабуыл бағыттары     |
| ![қара пунктир]   | Теміржол                            |

----

**Аймақтар мен қалалар:**

- РЕСЕЙ
- Орынбор
- Орал
- Ілбішін
- Ойыл
- Темір
- Шалқар
- Гурьев
- Александровск форты
- Қостанай
- Торғай
- Арал
- Қазалы
- Перовск

**Облыстар:**

- ОРАЛ ОБЛЫСЫ
- ТОРҒАЙ ОБЛЫСЫ
- СЫРТҚЫ КАСПИЙ ОБЛЫСЫ
- СЫРДАРИЯ ОБЛЫСЫ

**Су айдындары:**

- КАСПИЙ ТЕҢІЗІ
- АРАЛ ТЕҢІЗІ

----

Картада көтеріліс қамтыған аймақтар, көтерілісшілердің жиналған орындары, ірі ұрыстар өткен жерлер, көтерілісшілердің шегіну бағыттары, жазалаушылардың шабуыл бағыттары және теміржолдар көрсетілген.

END OF PAGE: 20
START OF PAGE: 21
АЗАТТЫҚ КӨТЕРІЛІС

![Map showing the Azattyq Koterilis (Freedom Uprising) with locations and movements](image)

- ▲ Жазалаушылардың шоғырлану орындары (Concentration points of punishers)
- ● Көтерілісшілер қоршап немесе басып алған елді мекендер (Settlements surrounded or captured by insurgents)
- --- Қазақстан Республикасының қазіргі шегарасы (Current border of the Republic of Kazakhstan)
- █ Ресей империясының мемлекеттік шегарасы (State border of the Russian Empire)

Locations marked on the map include:
- Петропавл (Petropavl)
- Омбы (Omby)
- Көкшетау (Kokshetau)
- Атбадар (Atbadar)
- Ақмола (Akmola)
- Павлодар (Pavlodar)
- Семей (Semey)
- Риддер (Ridder)
- Өскемен (Oskemen)
- Баянауыл (Bayanaul)
- Қарқаралы (Karkaraly)
- Қарағанды (Karagandy)
- Сергиополь (Sergiopol)
- Көкпекті (Kokpekti)
- Зайсан (Zaysan)
- Шәуешек (Shaueshek)
- Лепсі (Lepsi)
- Қапал (Kapal)
- Жаркент (Zharkent)
- Верный (Verniy)
- Қаракөл (Karakol)
- Токмақ (Tokmak)
- Ліңтек (Lintek)
- Мерке (Merke)
- Әулиеата (Auliyeata)
- Түркістан (Turkistan)
- Черняев (Chernyaev)
- Ташкент (Tashkent)

Regions shown:
- АКМОЛА ОБЛЫСЫ (Akmola Oblast)
- СЕМЕЙ ОБЛЫСЫ (Semey Oblast)
- ЖЕТІСУ ОБЛЫСЫ (Zhetysu Oblast)

Rivers and lakes:
- Ертіс (Ertis)
- Балқаш көлі (Balkhash Lake)
- Жайсан көлі (Zaysan Lake)
- Алакөл көлі (Alakol Lake)
- Қаратал (Karatal)
- Іле (Ile)
- Талас (Talas)

Arrows indicate movements of forces during the uprising.

21

END OF PAGE: 21
START OF PAGE: 22


Жетісудағы 1916 жылғы көтеріліске қатысқандар ата-бабасынан бері ұлт-азаттық күресті жалғастырып келе жатқанын білдіретін жалауларын ұстап шықты. Көтерілістің негізгі қозғаушы күші – отарлық езгіден кедейленген шаруалардың қалың тобы мен сол кезде қалыптаса бастаған жергілікті жұмысшылар, қазақ халқының басқа да әлеуметтік топтарының (зиялы қауым т.б.) өкілдері еді. Оның ірі ошақтары Асыдағы қызылберік, Үшқоңырдағы Жайылмыс, Қастек-Самсыдағы ботбай, Тайторы болыстарында болды. Болыс тұрғындары «Патшаға солдат бермейміз, бірігіп соғыс ашамыз» деген тұжырымға келді. Патша жарлығына қарулы қарсылық шілде-тамыз айларында бұқаралық сипат алды.

Көтеріліске Ұзақ Саурықов, Жәмеңке Мәмбетов, Бекболат Өшекеев, **Тоқаш Бокин** т.б. басшылық етті.

![Тоқаш Бокин](image)

Патша үкіметі Жетісудағы көтерілісшілерге қарсы әскерилер мен орыс-қазақ жасақтарынан таңдап алынған күштерді жұмылдырды. Қоныс аударушы шаруалар қазақтар мен қырғыздарға қарсы жазалаушы қарулы топтар құрды. Жазалаушылар саны 20000-ға жетті. Жазалаушы отрядтармен болған шайқаста ондаған мың адам қаза тапты. Көтерілісті басқарған 12 адам қатаң жазаланды.

Көтеріліс жетекшілері Ж. Мәмбетов пен Ұ. Саурықовқа түрмеде у беріліп өлтірілді. Ұлт-азаттық көтеріліс қанды қырғынмен аяусыз басып-жаншылды. Жетісудағы Верный ошағының көтеріліс басшысы Бекболат Өшекеевті халық 1916 жылы Верный уезінің Жайылмыш (Жайылмыс) болысының ханы етіп сайлады. Осы жылдың қыркүйегінде Верный қаласында әскери гарнизонның соты болып, көтеріліс басшыларының бірі Бекболат Өшекеевті өлім жазасына кесіп, Боралдай деген жерде дарға асты. Сотсыз және тергеусіз атылғандарды есептемегенде, Түркістан өлкесінде 1917 жылы ақпанға қарай 347 адам өлім жазасына, 168 адам каторгалылық жұмыстарға, 129 адам түрмеге жабылуға кесілді.

Жергілікті халық саны 1916 жылдың соңына қарай Жаркент уезінде 73%-ға, Лепсі уезінде – 47%-ға, Верный уезінде 45%-ға азайып кетті.

Тамыздың ортасына қарай жазалаушылармен болған бірнеше шайқастан кейін көтеріліс бәсеңдеді.

1916 жылы Жетісуда көтеріліс жасаған ауылдардан жүздеген мың адам Қытайға ауып кетуге мәжбүр болды.

22

END OF PAGE: 22
START OF PAGE: 23
4. Торғай облысындағы көтеріліс.

# 4. Торғай облысындағы көтеріліс.

Көтерілістің неғұрлым ірі ошақтарының бірі Торғай облысында қалыптасты. Көтеріліс ұйымдасқандығымен және тәртібімен ерекшеленді.

Көтерілісшілер **сардар** Амангелді Иманов, Әліби Жангелдин мен **Әбдіғапар Жанбосынұлы** басқарған әскерге бірікті.

Сол кезеңде Торғай уезі қыпшақ және арғын руларынан тұратын бірнеше болыстан құралған еді. 1916 жылы 21 қарашада өткен құрылтайда болыс өкілдері арасынан (6 Арғын, 6 Қыпшақ, 1 Найман болысы) Торғай уезі қазақтарының ханы болып Әбдіғапар Жанбосынұлы сайланды. Құрылтайға қатысушылардың келісімімен Кенесары Қасымұлының серігі, атақты Иман батырдың немересі Амангелді Иманов көтерілісшілердің қолбасшысы болып тағайындалды. Әскери дайындық күшейтіліп, сарбаздар **ондық, жүздіктер** мен **мыңдықтарға** бөлінді. Арнайы құрылған мергендер бөлімін **Кейки батыр** басқарды. Кейки батыр ұлт-азаттық көтеріліс кезінде Торғай қаласына шабуыл жасауға, Құмкешу, Қуйік, Батпаққара, Доғал соғыстарына қатысты. Көтеріліс барысында әскери кеңес құрылды. Салық жинаушы мен қазынаға қарайтын қазынашы қызметтері енгізілді. Пошта байланысы орнатылды.

1916 жылы 22 қазанда 15 000-нан астам сарбаз Торғай қаласын қоршауға алды. 10 күнгі шайқастан кейін қоршауды тоқтатып, Батпаққара, Аққұм және Доғал-Үрпекке қарай көшіп кетті. Осы жылдың қарашасына қарай көтерілісшілердің саны 50 000 адамға дейін жетті. Нашар қаруланғанына қарамастан көтерілісшілер күрестің партизандық әдістерін кеңінен қолданып, жазалаушылардың негізгі күштеріне қарсы тұрды.

Көтерілісті басып-жаншуға таңдаулы әскери жазалаушылар, соның ішінде майданнан әкелінгендер тартылды. Нақтырақ айтқанда, генералдар Макаров пен Лаврентьев отрядтары әрекет етті.

Көтерілістің тағы бір орталығы Ақмолада еді. Ұлт-азаттық күрестің шырқау шыңында оған қатысқандардың саны 30 000 адамға жетті. Халыққа **Рақымжан Медин** мен украин **Яков Латута** (Жақып Жоламанов) басшылық етті. Олар қару жасауды қолға алды. Мергендер отряды

----

### Амангелді Иманов

![Амангелді Иманов](image_0_0)

----

### Әбдіғапар Жанбосынұлы

![Әбдіғапар Жанбосынұлы](image_0_1)

23

END OF PAGE: 23
START OF PAGE: 24
«Амангелді сарбаздары». Суретші Ә. Қастеев

құрылды. Ақмола көтерілісшілері бірнеше қақтығыстан кейін Торғайға жетіп, Амангелді Иманов сарбаздары қатарына қосылды.

**5. Қазақстандағы 1916 жылғы көтерілістің жеңілу себептері мен тарихи маңызы.** Көтерілісте тұрақты басшылық болмағандығының салдары айқын көрінді. Жеңіліс табудың басты себептері:  
– бытыраңқылығы;  
– көтеріліс ошақтары арасындағы байланыстың жеткілікті болмауы;  
– патша үкіметі қарулы жазалаушы күштерінің басымдылығы еді.  

Елдің басқа да аймақтарында болған 1916 жылғы көтерілістің тарихи маңызы зор еді. Бұл көтеріліс қазақ еңбекші бұқарасының сана-сезімін арттыруда үлкен рөл атқарды. Ол Ресейдегі азаттық күрестің жалпы тасқынына ұласты. Империядағы саяси және әлеуметтік дағдарыстың одан әрі асқына түсуіне себепші болды. Әскери және отаршылдық басқару жүйесінің іргесін шайқалтты. Халықтың қарсылығы жалпұлттық сипат алды. ХХ ғасырдың басында империалистік елдерге бодан болған Шығыс халықтары ұлт-азаттық қозғалысының құрамдас бөлігіне айналды.  

Бұл көтеріліс қазақ ұлтының саяси жетілгендігінің тағы да бір көрінісі саналды. Қазақтардың көтеріліске жаппай қатысуы әскери тәжірибе жинақтап, кейін Алаш әскерін құру

<div style="border:1px solid #4a90e2; padding:10px; margin-top:10px; width:fit-content;">
<strong>Шығармашылық тапсырма</strong><br><br>
Қосымша деректерді пайдаланып, 1916 жылғы көтеріліс басшыларының өмірі мен қызметі туралы айтып беріңдер.
</div>

24

END OF PAGE: 24
START OF PAGE: 25
```markdown
және 1918–1920 жылдардағы большевиктермен қарсыласуында пайдаға асты.

1. Міржақып Дулатұлының: «Жұрт сендей соғылды, түнде ұйқыдан, күндіз күлкіден айырылды», – деген сөзінен нені байқауға болады?
2. 1914–1918 жылдары болған Бірінші дүниежүзілік соғысқа қазақтардың қатысуы ұлттық сана-сезімнің оянуына қалай әсер етті?
3. Қазақ халқы үшін 1916 жылғы ұлт-азаттық көтерілістің саяси салдары қандай?
4. «Қазақ халқы – әлем тарихының құрамдас бөлігі, сондықтан Бірінші дүниежүзілік соғысқа қатысуы заңды». Бұл пікірге өз ойларыңды білдіріңдер.
5. Көтерілістің негізгі себептерін атаңдар.
6. 1916 жылғы көтерілісті Амангелді Иманов, Әбдіғапар Жанбосынұлы, Тоқаш Бокиннің басшылық рөліне баға беріңдер.
7. Төмендегі кестеде 1916 жылғы ұлт-азаттық қозғалысқа байланысты қазақ зиялыларының көзқарастарына қатысты ойларыңды білдіріңдер.

| Ұлттық-либералдық бағыттағы зиялылардың көзқарастары | Революциялық бағыттағы қазақ зиялыларының көзқарастары |
| ---------------------------------------------------- | ------------------------------------------------------ |
|                                                      |                                                        |


**Қазынашы** – мекеменің, ұйымның қаржысын, бағалы затын сақтайтын, күтетін адам; қазына ұстаушы.  
**Реквизиция** – мүлікті мемлекет меншігіне күштеп тартып алу.  
**Сардар** – сарбаздардың басшысы, әскери қолбасшы.

**Иманов Амангелді Үдербайұлы** (1873–1919) – халық батыры, қазақ халқының 1916 жылғы ұлт-азаттық көтерілісін ұйымдастырушылардың бірі.  
**Көкембайұлы Кейкі (Нұрмағамбет)** (1871–1923) – 1916 жылғы Торғай көтерілісінің батыры, мерген.  
**Жанбосынұлы Әбдіғапар** (1870–1919) – 1916 жылғы ұлт-азаттық көтеріліс басшыларының бірі. 1916 жылғы қазанда оны халық ақ киізге көтеріп, хан етіп жариялады. 1919 жылы қайтыс болды.  
**Бокин Тоқаш** (1890–1918) – 1916 жылғы ұлт-азаттық көтеріліс пен Қазақстанда (Жетісуда) Кеңес үкіметін орнатуға белсене қатысушы.  
**Яков Александрович Латута** (Жақып Жоламанов) (1890–1965) Киев губерниясында дүниеге келген. Бірінші орыс революциясы кезінде Ақмолаға жер аударылған, қазақ тілі мен мұсылмандықтың бастапқы түсініктерін меңгерген. Жоламан есімді қазақ асырап алған. 1916 жылы саны 30 000-ға жеткен көтерілісшілердің Ақмоладағы орталығын ұйымдастырушылардың бірі болды.
```

END OF PAGE: 25
START OF PAGE: 26
26

«Империяның бұратана еркек халқын соғысып жатқан армия шебінде қорғаныс құрылыстары мен әскери қатынастар салу жөніндегі жұмыстарға, сондай-ақ мемлекеттік қорғаныс үшін қажет өзге де жұмыстарға тарту туралы»

Император ағзам 1916 жылғы 25 маусым күні былай деп жоғары дәрежелі әмір берді:
1. Соғысып жатқан армия шебінде қорғаныс құрылыстары мен әскери қатынастар салу жөніндегі жұмыстарға, сондай-ақ мемлекеттік қорғаныс үшін қажет өзге де барлық жұмыстарға осы соғыс барысында империяның төменде аталған 19 жас-тан 43 жасқа дейінгі бұратана еркектер тартылсын:
а) Астрахан губерниясының және Сібірдің барлық губерниялары мен облыс-тарының бұратана халқы тартылады, бұған тұрақты мекенжайы жоқ кезбе бұратаналар және Приморье, Амур, Камчатка мен Сахалин облыстарында; Якутск облысының Орталығы Колыма, Верхоянск және Вилюйск округтерінде; Енисей гу-берниясы мен уезінің Турухан және Богучан бөлімшелерінде, сондай-ақ Тобыл губерниясының Березов және Сургут уездерінде тұратын барлық бұратаналар жатпайды;
ә) Сырдария, Ферғана, Самарқан, Ақмола, Семей, Жетісу, Орал, Торғай және За-каспий облыстарының бұратана халқы;
б) Терек және Кубань облыстары мен Закавказьенің мұсылман халқы (бұған тікелей өз әскери міндеттерін өтеуге тиісті мұсылман осетиндер, сондай-ақ осын-дей міндетті өтеуге жатпайтын түріктер мен курдтер қосылмайды), Закавказье-де мекендейтін езидтер, Сухуми округінің ингилоилық христиандары мен аб-хаз-христиандар, сондай-ақ түрікмендер, ноғайлар, қалмақтар және Ставрополь губерниясының басқа да бұратаналары шақырылады.
2. Осының алдындағы (1) тармаққа сәйкес жұмысқа тартылуға тиісті бұратана халықтың жасын анықтау, сонымен қатар оларды бұл жұмыстарға тартудың егжей-тегжейлі ережелерін белгілеу Әскери Кеңестің 1914 жылғы 3 тамызда жоғары дәрежеде бекітілген ережесінде айтылған тәртіп бойынша Ішкі істер және Әскери министрлердің келісуіне берілсін.

_Орта Азия мен Қазақстандағы 1916 жылғы көтеріліс. Құжаттар жинағы. М., 1960, 25–26-беттер._

Патша жарлығы не үшін жарияланды?

### Тест тапсырмалары

1. 1916 жылғы 25 маусымдағы патша жарлығы бойынша қара жұмысқа алынатын ер-азаматтардың жасы:  
А) 17–40 жас  
Ә) 18–44 жас  
Б) 19–43 жас  
В) 21–50 жас

END OF PAGE: 26
START OF PAGE: 27
2. Верный уезіндегі көтеріліс басшыларының бірі:

А) Ә. Жанбосынұлы  
Ә) Ж. Мәмбетов  
Б) А. Иманов  
В) Б. Әшекеев  

<div style="border: 2px solid #4a90e2; padding: 10px; margin: 10px 0;">
  <strong>§4–5.</strong>
  <h2 style="display:inline; margin-left: 10px;">Ресейдегі 1917 жылғы Ақпан буржуазиялық-демократиялық революциясы және оның Қазақстанға әсері</h2>
</div>

<div style="border: 1px solid #4a90e2; padding: 10px; margin-bottom: 10px;">
  <strong>Зерттеу сұрағы:</strong> Қазақстанда 1917 жылы саяси белсенділіктің артуы қандай оқиғалардан көрініс тапты?<br>
  Бүгінгі сабағымызда 1917 жылы халықтың саяси белсенділігінің арту себептерін қарастырамыз. ХХ ғасыр басындағы қоғамдық-саяси үрдістерге баға береміз.
</div>

<strong>Тірек сөздер:</strong>

| Қазақша                                                                    | Орысша                                                                          | Ағылшынша                                                              |
| -------------------------------------------------------------------------- | ------------------------------------------------------------------------------- | ---------------------------------------------------------------------- |
| Буржуазиялық-демократиялық революция<br/>Уақытша үкімет<br/>Қосөкіметтілік | Буржуазно-демократическая революция<br/>Временное правительство<br/>Двоевластие | Bourgeois-democratic revolution<br/>Provisional government<br/>Diarchy |


<div style="border: 1px solid #4a90e2; padding: 10px;">
  <strong>Тақырыпқа шығу:</strong><br>
  1. Сурет қандай оқиғадан сыр шертеді? Суретте «Монархия жойылсын! Республика жасасын!» деп жазылған.<br>
  2. Бұл оқиғаның сол кезеңдегі қазақ халқына қандай әсері болды?
  <div style="text-align: right; margin-top: 10px;">
    <img src="image_path" alt="1917 жылғы Ақпан революциясы" style="max-width: 300px;">
  </div>
</div>

<p style="text-align: right; font-size: smaller;">27</p>

END OF PAGE: 27
START OF PAGE: 28


1. Ақпан революциясының Қазақстанға әсері. Ресей империясы 1917 жылдың басынан әлеуметтік-экономикалық және саяси дағдарысқа ұшырады. Ұзаққа созылған Бірінші дүниежүзілік соғыс көптеген адам шығыны мен әлеуметтік жағдайдың нашарлауына алып келді. Жұмысшы санының жетіспеушілігі ғана емес, сонымен қатар азық-түлік пен күнделікті қажетті заттардың тапшылығы мен қымбатшылығы айқын сезілді. Империяның барлық аймақтарында жұмысшы толқулары мен бас көтерулері басталды. Ұлттық аймақтарды жергілікті отаршылық әкімшілікке қарсы көтерілістер дүр сілкіндірді. Үкімет орын алған қиындықтарды шешуге дәрменсіздік танытты. Жағдай жергілікті және орталық өкіметтің парақорлығы нәтижесінде ушықа түсті. Елде қылмыстар белең алды.

Ресейде осы кезде, 1917 жылдың 27 ақпанында, буржуазиялық-демократиялық революция жүзеге асырылды. Самодержавие құлатылды. Аймақтық өкілдіктері бар Уақытша үкімет құрылды. Қазақстанда Уақытша үкіметтің органдары ұйымдастырылды.

Уақытша үкімет жұмысшылар мен солдат депутаттарының Петроград Кеңесі мен Мемлекеттік Думаның Уақытша комитеті арасындағы келісім негізінде құрылды.

Қазақ халқы мен зиялы қауым өкілдері екінші орыс революциясын үлкен үмітпен қарсы алды. Халық ірі саяси және экономикалық өзгерістерді, көкейкесті әлеуметтік мәселелердің шешілуін күтті. 1917 жылдың 24 наурызында «Қазақ» газеті тылдағы қара жұмысқа алынғандар арасында жұмыс істейтін Ә. Бөкейхан, М. Дулатовты, М. Есболов, Т. Жаманмұрыновтар бастаған 15 қазақ зиялылары жолдаған жеделхаттың мәтінін жариялады. Бұл жеделхатта: «Ресейдің барлық халықтары үшін бауырластық, теңдік, бостандық күні келді. Жаңа билік құрылымдарын нығайту және оны қолдау үшін қазақтар бірігуі керек. Алдағы Құрылтай жиналысының сайлауына дайындалайық», – деген үндеу айтылды.

Қазақтарға отаршылық қысымды әлсірету мен шаруаларды қоныстандыруды тоқтатудың мүмкіндігі туды. Мемлекеттікліктің бұрынғы дәстүрін қалпына келтіру үміті де пайда болды. Үкіметтің жазалау отрядтарын кері қайтару мен көтеріліске қатысқандарға кешірім жариялау туралы алғашқы жарлықтары халықтың жаңа билікке деген сенімін оятты. 1917 жылдың көктемінде Уақытша үкімет соғыс аудандарындағы тыл жұмысына тартылғандарды қайтару туралы шешім қабылдады.

28

END OF PAGE: 28
START OF PAGE: 29
```markdown
2. Қазақстанда Уақытша үкімет органдарын құру. Қазақстанда атқарушы органдарды құру арқылы жергілікті билік органдары қалыптаса бастады. Мәселен, Торғай облысының комиссары болып Әлихан Бөкейхан, Жетісуда Мұхамеджан Тынышбаев тағайындалды. Жоғары білімді, сонымен қатар Ресей Мемлекеттік Думасында қызмет еткен, тәжірибелі қайраткерлер қоныстанушы тұрғындар мен қазақтар арасында зор беделге ие болатын.

Осы уақытта Мұстафа Шоқай мен Міржақып Дулатұлы «Алаш ұлына» атты үндеу қабылдады. Үндеуде: «Бостандық таңы атты. Алла Тағала бізді естиді», – деген сөз айтылды. «Кеше ғана біз құл едік, ал қазір тең болдық. Біздің армамыз орындалады... Біз қазір әділ үкіметпен, еркін Ресеймен бір кемеде тұрмыз, яғни бір тағдыр байланыстырады. Егер бұрын біз Ресейге ерекше жанашырлық танытпасақ, олар үшін алаңдамасақ, енді біз орыс халқымен терезесі тең болғандықтан, оның жетістіктеріне қуанамыз, кемшіліктері үшін алаңдаймыз... Сондықтан жаңа үкіметке көмектесуден аянп қалмауымыз керек. Жаңа үкіметті нығайтуға ұймдасқан түрде атсалысайық, алдағы Құрылтай жиналысы мен Мемлекеттік Думаға белсенді қатысамыз, халқымызға жарқын жол ашамыз!» – деп жазылды.

> **Жұптық жұмыс**  
> Уақытша үкімет қызметінің жағымды және жағымсыз тұстарын анықтаңдар.

Дегенмен кәсіби мамандардың жетіспеушілігі мен Уақытша үкіметтің тұрақсыз саясаты билік басына бұрынғы патша шенеуніктерінің еніп кетуіне әкелді. Бұл қарапайым азаматтар тарапынан сенімсіздік тудырды.

Қазақ жеріне шаруаларды қоныстандыру саясаты жалғасын тапты. Ұлттық аймақтардың құқын шектейтін бұрынғы патша заңдары әлі күшінде тұрды. Уақытша үкімет ұлттардың өзін-өзі басқаруы, қазақтарға автономия беру туралы мәселені көтермеді. Ең бастысы: әртүрлі ұлт өкілдері, әртектілер мен әлеуметтік топтар өздерінің әлеуметтік-экономикалық жағдайларының жақсарғанын сезінбеді. Азық-түлік қымбатшылығы мен бағаның өсуі орын алды. Басқарудың әлсіздігі мен бейберекетсіздігін пайдаланған алыпсатарлар қарапайым халықтың есебінен байыды.

3. Қосөкіметтілік. Монархиялық биліктің құлауынан кейін Ресей империясында тұрақсыз саяси жағдай қалыптасты. Бұл тұрақсыздықты В. И. Лениннің социал-демократиялық большевиктер партиясы тиімді пайдаланып, билікке ұмтылды және жергілікті өзін-өзі басқару органдарын (еңбекшілер мен әскерилердің кеңестерін) құра бастады. Олар Уақытша үкіметтің органдарымен қатар жұмыс атқарды.
```

END OF PAGE: 29
START OF PAGE: 30
Қазақстандағы қосөкіметтіліктің мәні

| Уақытша үкімет органдары                                                                                                                                | Жұмысшы, солдат және шаруа депутаттарының Кеңестері |                   |                                       |                                                           |
| ------------------------------------------------------------------------------------------------------------------------------------------------------- | --------------------------------------------------- | ----------------- | ------------------------------------- | --------------------------------------------------------- |
| Қосөкіметтілік<br/>Өлкенің әлеуметтік-экономикалық және саяси жағдайымен, оның көпұлтты халқымен, сондай-ақ қазақ әскерлерінің орналасуымен қалыптасты. |                                                     |                   |                                       |                                                           |
| Социал-демократтар, әсерлер, кадеттер т.б. партиялар                                                                                                    | Фабрика- зауыт комитеттері                          | Аудандық кеңестер | Алаш автономиясы («Алашорда» үкіметі) | Түркістанның уақытша мұсылман өкіметі (Қоқан автономиясы) |


> **Ойталқы**  
> Уақытша үкіметтің комиссарлары елде іргелі өзгерістер енгізе алар ма еді?

Бұрынғы патша өкіметіне қарсы ұстанымдары социал-демократтар мен әсерлер көзқарасын жақтады. 1917 жылғы саяси жағдайға байланысты фабрика-зауыт комитеттері қоғамға ерекше ықпал етті. Олар зауыт пен фабрика жұмысшыларының жағдайын жақсартумен, сегіз сағаттық жұмыс күніне көшуімен және т.б. айналысты.  
Ірі қалаларда Қосөкімет орнап, саяси биліктің әртүрлі нысандары қалыптасты. Уақытша үкіметтің органдарынан бастап жергілікті өзін-өзі басқару ұйымдары құрылды, далалық аймақтар Алашорда және Қоқан (Түркістан) автономиясы билігін қолдады.  
Қазақтардың тығыз орналасқан жерлерінде олардың комитеті құрылып, тек қана қазақтар мәселесін шешіп отырды. Революциялық оқиғалар әсерінен қазақ комитеттері де құрыла бастады.  

### 4. Қоғамдық ұйымдар  
Ақпан революциясы қазақтардың негұрлым белсенділігіне, халық бұқарасы сана-сезімінің өсуіне ықпал етті. Бұған тыл жұмысынан оралған қазақтар, сонымен қатар қоғамның озық ойлы, парасатты ұлт зиялылары елеулі әсер етті. Осы кезеңде Қазақстанда жоғары білімді қазақ азаматтарының саны артты. Өлкеде қазақтардың қоғамдық ұйымдары жұмыс істей бастады. Омбыда – *«Демократиялық оқушы жастардың кеңесі»*, Ақмолада – *«Жас қазақ»*, Петропавлда *«Талап»* және т.б. ұйымдар әрекет етті.

30

END OF PAGE: 30
START OF PAGE: 31
Еуропалық ұлт өкілдері басым азаматтық комитеттер құрылып, олардың көпшілігі бұрынғы патша органдарында жұмысын жалғастырды. Ал қазақ халқы өз комитеттерін құрып, олармен біріге бастады. Ортақ комитеттің қалыптаса бастағаны туралы алғашқы хабарлар 1917 жылы 17 наурызда «Қазақ» жалпыұлттық газетінде жарияланды. Орал қаласында қазақ қоғамы өкілдерінің жиналысы өтіп, онда облыстық қазақ комитеті (төраға F. Әлібеков) құрылды. Орал облыстық Азаматтық комитетіне Д. Күсепғалиев, F. Әлібеков және II Думаның депутаты Б. Қаратаев сайланды. 11 наурызда облыстық қазақ комитеттері Семей қаласында (төраға Р. Мәрсеков), Омбыда (төраға Е. Итбаев), осы айдың аяғында Верный қаласында (төраға И. Жайнақов) ұйымдастырылды.

Дәл осындай комитеттер әкімшілік жағынан Астрахан губерниясына қарайтын Бөкей Ордасында да құрылды. Қазақ комитеттері қазақ съездерін өткізуге және Құрылтай жиналысының сайлауына дайындала бастады. 1917–1919 жылдары жалпы болыстық, уездік, облыстық 68 қазақ съезі өткізілді. Мәселен, 1917 жылы 1 сәуір мен 7 мамыр аралығында облыстық қазақ съездері Орынборда (Торғай обл.), Верныйда (Жетісу обл.), Орал қаласында (Орал обл.), Семейде (Семей обл.) және Омбыда (Ақмола обл.) өтті.

1917 жылғы сәуір айында Орынборда Торғай облысы қазақтарының съезі ұйымдастырылды. Съезге қатысқан 300 адамның арасында молда мен мұғалімдер, заңгер мен дәрігерлер және ұлттық зиялы қауым өкілдері болды. Съезге Торғай, Ақмола, Семей, Сырдария облыстарының, Бөкей Ордасының, Орынбор губерниясының, Қазан, Уфа, Ташкент қалаларының өкілдері де қатысты. Өзбек, татар, башқұрт халықтарының көрнекті қоғам қайраткерлері Ә. Рахметдинов, Ф. Каримов пен Н. Халфиндер құрметті қонақ ретінде шақырылды. Съездің күн тәртібіне патша билігі құлатылғаннан кейінгі жергілікті үкімет және басқару органдарын құру, бүкілқазақ съезін шақыру, Бүкілресейлік мұсылман съезіне өкілдер жіберу, Уақытша үкіметке және ол жалғастырып отырған соғысқа көзқарас, мәдени, діни және шаруашылық істері сияқты мәселелер қойылды. «Қазақ» газетінде аталып өткендей, бұл *«қазақтардың Ресейдің қол астына енгеннен кейінгі алғашқы ауқымды съезі»* еді. Съезд жер мәселесі, земство туралы қаулы қабылдап, ескі шарау басшылары мен шенеуніктердің билігін тоқтату мәселесін қарады. Комитеттерді құру мен олардың қызметін ұйымдастыру оңайға түспеді. Бірақ бұл Ресей империясының күйреуі жағдайында қазақ даласындағы өзін-өзі басқару билігін ұйымдастырудың алғашқы тәжірибесі еді.

31

END OF PAGE: 31
START OF PAGE: 32
Мұстафа Шоқай

# 5. Түркістанда мұсылман партияларының құрылуы.

Бұрынғы патша үкіметінің өлкедегі мұсылмандардың құқығына қысым көрсетуі діни негіздегі партияның құрылуына алып келді. 1917 жылы наурызда Ташкентте Түркістан халықтары мен қоғамның әртүрлі топтарын біріктірген «Шура-и-ислами» партиясы құрылды. Партияны *М. Абдурашидханов* басқарды, оның қызметінде **М. Шоқай, М. Қари, А. Темірбеков** ерекше белсенділік танытты. Партия құрылуының негізгі мақсаты – мұсылман халықтарының өзін-өзі басқаруы, бұрынғы Түркістан генерал-губернаторлығы халықтарының өзіндік дәстүрлері, ғұрыптары мен діни ерекшеліктерін сақтау, Еуропа халықтары өкілдерінің революциялық ағымдарына қарсы тұру еді.

Кейін «Шура-и-ислами» партиясынан «Шура-и-цлема» дінбасылар кеңесі бөлініп шықты.

# 6. Ақпан революциясының Қазақстан үшін тарихи маңызы.

Ақпан революциясы өлке тұрғындары сана-сезімінің өсуінде зор маңызға ие болды. Қазақтар қоғамдық ұйымдар құра бастады. Түркістанның мұсылмандық партияларына да тартылды. Ұлт зиялылары Уақытша үкіметтің жергілікті билік органдарына сайланды.

Орыс революциясы 1917 жылы қазақтарға «Алаш» ұлттық саяси партиясын құруға мүмкіндік берді. Қазақтар Ақпан революциясын қуана қарсы алғанымен, ол қазақ халқының аса мұқтаж мәселелерін шеше алмады.

----

### Ойталқы  
Түркістанда партиялар неліктен діни бағытта құрылды?

----

### Сұрақтар:

1. Ақпан революциясы жеңіліс тауып, патша билігі сақталғанда жағдай қалай болар еді?  
2. Ақпан революциясына сыртқы күштердің (Ресейге одақтас және жау мемлекеттердің) ықпалы болуы мүмкін бе?  
3. Қазақ халқы мен басқа да отар халықтарға Ақпан революциясы қалай әсер етті?  
4. Ақпан революциясына алғышарт болған жайларды атаңдар.  
5. 1917 жылғы Ақпан революциясының қазақ даласына тигізген 3 жағымды әсерін көрсетіңдер.

----

Біріншіден, ___________________________________________________________________________  
Екіншіден, ___________________________________________________________________________  
Үшіншіден, ___________________________________________________________________________  

32

END OF PAGE: 32
START OF PAGE: 33
6. Нақты сол уақытта/белгілі бір уақыт аралығынан кейінгі Ақпан революциясының қоғам, саясат, экономика үшін маңыздылығын көрсетіңдер.

![Вен диаграммасы: Қоғам, Саясат, Экономика](image)

7. Талдау жасаңдар.  
А. Ақпан революциясынан кейін орын алған өзгерістерді кестеге жазыңдар.

| Ақпан революциясынан кейін<br/>Өзгерді | Ақпан революциясынан кейін<br/>Өзгермеді | Ақпан революциясынан кейін |
| -------------------------------------- | ---------------------------------------- | -------------------------- |
|                                        |                                          |                            |
| Қорытынды:                             |                                          |                            |


В. <i>Самодержавие, қоғамдық ұйымдар, партиялар, Қосөкімет, Уақытша үкімет</i> тірек сөздерін қолданып, «Ақпан революциясының қазақ халқының саяси белсенділігіне әсері» атты 50-60 сөзден тұратын эссе жазыңдар.

----

**Буржуазиялық-демократиялық революция** – әлеуметтік революция. Негізгі мақсаты – феодалдық құрылысты жою, буржуазиялық билікті орнату.  
**Қосөкіметтік** – Ақпан революциясынан соң Ресейдегі екі өкімет билігінің өзіндік қатар өмір сүруі. Екі диктатураның жеке-дара билік үшін күрес кезеңі.  
1) Уақытша үкімет – буржуазия мен помещиктердің бір бөлігінің диктатурасын жүзеге асыратын билік. Бұл үкімет парламенттік монархияны орнатқсы келді.  
2) Жұмысшылар мен солдат депутаттарының кеңестері – өз мақсатын жұмысшы табы мен шаруалардың революциялық-демократиялық диктатурасы мен демократиялық республика орнату деп жариялаған өкімет.  
**Уақытша үкімет** – Ақпан революциясы (27 ақпан 1917 ж.) нәтижесінде монархиялық билік құлатылғаннан кейін құрылған орталық биліктің жаңа құрылымы.

----

А. Байтұрсынұлы: «Ақпан төңкерісін қазақтар тура түсініп, қуанышпен қарсы алды. Себебі, біріншіден, бұл революцияның оларды патша үкіметінің қанауы мен зорлығынан құтқаруында болса, екіншіден, өзімізді басқарсақ деген үмітінің нығая түскенінде еді».  
*Аманжолов Д. А. Қазақ автономиясы және Ресей. – М., 1994. – 24-б.*

1. Қазақ халқы неліктен Ақпан революциясын қолдады?

----

### Тест тапсырмалары

1. Ресейдегі 1917 жылғы Ақпан революциясының нәтижесінде:  
А) Патша елден қуылды  
Ә) Монархия (самодержавие) құлатылды  
Б) Монархия сақталды  
В) Бірінші дүниежүзілік соғыс аяқталғанша патша орнында қалдырылды

----

33

END OF PAGE: 33
START OF PAGE: 34
2. «Шура-и-ислами» партиясы құрылған қала:
А) Петропавл
Ә) Верный
Б) Ақмола
В) Ташкент

3. Уақытша үкімет тыл жұмысына тартылғандарды қайтару туралы шешім қабылдады:
А) 1917 жылы көктемде
Ә) 1918 жылдың басында
Б) 1917 жылы жазда
В) 1919 жылы күзде

# §6–7. Алаш қозғалысы және қазақтың ұлттық идеясы

**Зерттеу сұрағы:** Неліктен «Алаш» партиясы халық қолдауына ие болды?

**Бүгінгі сабағымызда** қазақ зиялыларының қоғамдағы рөлі мен қызметін, Алаш ұлттық қозғалысының қалыптасуын қарастырамыз. «Алаш» партиясының ұлттық мемлекеттілікті жаңғыртудағы саясатына талдау жасаймыз. Ұлттық баспасөздің қоғамдық-саяси сананы оятудағы маңызын айқындаймыз.

### Тірек сөздер:

| Қазақша                                                                                                      | Орысша                                                                                                    | Ағылшынша                                                                                                    |
| ------------------------------------------------------------------------------------------------------------ | --------------------------------------------------------------------------------------------------------- | ------------------------------------------------------------------------------------------------------------ |
| Алаш қозғалысы<br/>«Алаш» партиясы<br/>Тоталитаризм<br/>«Қазақ» газеті<br/>Федеративтік республика<br/>Элита | Движение Алаш<br/>Партия «Алаш»<br/>Тоталитаризм<br/>Газета «Казах»<br/>Федеративная республика<br/>Элита | Alash movement<br/>Alash party<br/>Totalitarianism<br/>The newspaper «Kazakh»<br/>Federal Republic<br/>Elite |


### Тақырыпқа шығу:

*«Тірі болсам, қазаққа қызмет қылмай қоймаймын».*
  
Әлихан Бөкейхан

1. Автор неге өз сөзін «тірі болсам» деп бастайды?  
2. Автордың «қазаққа қызмет қылу» деген сөзін қалай түсінесіңдер?

34

END OF PAGE: 34
START OF PAGE: 35
1. Қазақтың ұлттық идеясы және Алаш қозғалысы.

1. Қазақтың ұлттық идеясы және Алаш қозғалысы. ХХ ғасырдың басында өлкеде қазақ халқын біріктіру мен болашақта мемлекеттілік дәстүрін қалпына келтіруді көздеген ұлт-азаттық Алаш қозғалысы пайда болды. Бұл қозғалыс дәуірдің жаңа талаптарына: шаруаларды жаппай қоныстандыруға, байырғы тұрғындардың қайыршылануына, дәстүрлі қоғам мен шаруашылықтың күйзелуіне, орыстандыру мен христиандандыру саясатының күшеюіне және т.б. жауап ретінде қалыптасты.

Алаш – көптеген түркі халықтарының, соның ішінде қазақтардың аңыздық ататегі, кейіннен ұлтты біріктіруші және тәуелсіз қазақ мемлекетін құру идеясының негізіне айналған атау. Алаш қазақ жауынгерлерінің жауға шапқандағы жалпықұлттық ұраны да еді. Бұл термин сонымен қатар адамдар бірлестігін, халық дегенді, «қазақ» сөзінің баламасын білдірген.

Алаш қозғалысының бастауыында оқыған қазақ зиялылары тұрды. Алаш идеясы Алаш көшбасшыларының еңбектерінде баяндалған кейбір қағидалар төңірегінде қалыптасты. Ол қағида бойынша, біріншіден, жер – қазақ халқына тиісті мұра, оны жекеменшікке беру мен сату туралы сөз қозғалу мүмкін де емес. Екіншіден, жер үсті мен астындағы бар байлық қазақ мемлекеттілігі идеясына қызмет етуге тиіс. Үшіншіден, Қазақстан толық экономикалық еркіндік алуы, шикізат өндірісінен жергілікті дайын өнім өндіретін өнеркәсіпке өтуі керек. Төртіншіден, мемлекетте қазақ тілі, мәдениеті, діні, ғұрыптары мен салт-дәстүрлері үстем болуға тиіс. Бесіншіден, ұлттық мемлекет ғылымға, басқа мемлекеттер жетістігіне, ұлттық дәстүрлер мен ғұрыптарға негізделуі керек.

2. Жалпыұлттық партия құру талпынысы. 1905 жылдың желтоқсанында Орал қаласында қазақ депутаттарының басы қосылған съезі өтіп, онда «Кадет» партиясының қазақ филиалын құру әрекеті жасалды. Ол қазақ халқының ұлттық мүддесін қорғауға тиісті болды. 1906 жылдың ақпанында Семейде кадеттерге жақын бағдарламаны қабылдаған II Қазақ съезі өтті. Съезд қорытындысына қазақтардың ұлттық мүддесін қорғауды қарастырған баптар енгізілді. Бағдарлама бойынша дін еркіндігі жарияланды, өлкеде басқа тілдермен қатар, қазақ тілін қолдану айтылды. Съезге қатысушылар қазақ балаларына арналған мектеп, медреселер мен университеттер ашуды, Ресейдің ішкі аудандарынан шаруаларды Қазақстанға қоныстандыруды шектеуді талап етті. Сонымен қатар қазақтарға орыстармен тең дәрежедегі құқықтар беру туралы талаптар да қойылды. Дегенмен ол кезде ұлт зиялылары дер-

<div style="border:1px solid #ccc; padding:10px; width:150px; float:right; margin-left:10px; text-align:center;">
  <img src="QR_code_image" alt="QR code" style="width:100px; height:100px;"/><br/>
  Жасанды интеллект арқылы дайындалған бейнежазбаны көр.
</div>

35

END OF PAGE: 35
START OF PAGE: 36
36

![Қазақ газеті](attachment:image0.jpg)

**Ойлан!**  
Жалпұұлттық «Қазақ» газеті неліктен халық арасында кеңінен таралды?

бес партия құра алмаған жоқ. Бұған Ресей Мемлекеттік Думасына сайлау, бірінші орыс революциясы жеңілгеннен кейін басталған патша өкіметінің жазалау шаралары кедергі келтірді.

### 3. Жалпұұлттық «Қазақ» газеті – «Алаш» партиясының ресми баспасөз органы.
1905 жылы патша манифесімен сөз және баспасөз бостандығы жарияланды. Бұл Қазақстанда алғашқы демократиялық басылымдар мен газет-журналдардың жарық көруіне мүмкіндік берді. 1907 жылы Санкт-Петербургте алғашқы ұлттық қоғамдық-саяси «Серке» газеті шығарылды. Бастапқы кезде татар тіліндегі «Үлфәт» газетіне қосымша ретінде және Ш. Қосшығұлұлының қамқорлығымен, қаржылай көмегімен шығып тұрған еді. Бірақ патша жазалауының басталуына байланысты газет жабылып қалды. 1911–1913 жылдары «Қазақстан» газеті жарық көрді. Газет Орал, Орда қалаларында шығып тұрды.

1913 жылдан бастап Орынборда жалпұұлттық «Қазақ» газеті шығарыла бастады. Газеттің негізін А. Байтұрсынұлы қалады, Ә. Бөкейхан және М. Дулатұлы оның белсенді авторлары және редакторлары еді. Әр нөмірдің орташа таралымы 3 мың, кейде 8 мың данаға жетіп қалатын. Газет тез арада халықаралық маңызға да ие болды. Халықаралық жағдайға газетті жүйелі түрде талдау жасалып, түркі дүниесінің, мұсылмандар қозғалысының тағдыры қадағаланды. Газет беттерінде Шығыс әйелдерінің азаттығы мен теңдігін қамтамасыз ету, халық ағарту ісі, қазақ халқын егіншілік кәсібіне де үйрете отырып, малшаруашылығын сақтап қалу мәселелері белсенді түрде талқыланды. Тіл, әдебиет, тарих және этнографияға қатысты мақалалар көбірек жазылды. Жергілікті тұрғындар арасында зор беделге ие болды, қолдан-қолға, бір ауылдан екінші ауылға таралатын. Газет халықтың зиялы қауым өкілдерін топтастырған, басты ұлттық-саяси және ғылыми-әдеби басылымға айналды.

### 4. «Алаш» партиясының бағдарламасы.
1917 жылғы Ақпан революциясы алашордaшылардың өз ұлтының құқықтарын қорғау жолындағы

END OF PAGE: 36
START OF PAGE: 37
қызметін жандандыра түсті. Бірінші дүниежүзілік соғыс барысындағы бейберекетсіздік, «бұратана» халықтардың тыл жұмысына шақырылуы, Уақытша үкіметтің құрылуы қазақтардың өзара ұйымдасуы қажеттілігін тудырған болатын.

1917 жылдың жазында (21–26 шілде аралығында) Орынборда өткен Бірінші бүкілқазақ сѳзгі ұлттық саяси «Алаш» партиясының құрылға-нын жариялады. Партияның жетекшілері Ә. Бөкейхан, А. Байтұрсынұлы және т.б. халық өкілдері еді. Жаңа партия бағдарламасының мәтінін Ә. Бөкейхан, А. Байтұрсынұлы, М. Дулатұлы, Ғ. Жұндибаев, Е. Ғұмаров және т.б. дайындады.

Бағдарлама 10 бөлімнен тұрды, мәтіні 1917 жылы 21 қарашада жалпыұлттық «Қазақ» газетінде жарияланды. Партияның негізгі мақсаты Ресей демократиялық федеративтік республикасы құрамындағы қазақ автономиясын құру деп жарияланды. Жоба авторлары мемлекеттің жоғары органдарын құрудың жолын ұсынды. *Үкімет басында Учредительное собрание мен Мемлекеттік Дума қалауынша кесімді жылға сайлана-тын президент болу. Президент халықты министрлер арқылы бағу, ол министрлер Учредительное собрание мен Мемлекеттік Дума алдында жауапты болу*, – деп атап көрсетілді.

«Алаш» партиясы бағдарламасының автор-лары демократиялық сайлау жүйесін ұсынды. Депутаттар сайлауы жасырын дауыс беру жолымен жалпыға бірдей тең, төте және құпия өткізілуге тиіс болды.

Бағдарламада автономияның ұлттық қағида негізінде құрылатыны айтылды. *Россия республикасында дінге, қанға қарамай, еркек-әйел демей, адам баласы тең болу. Жиылыс жасауға, қауым ашуға, жария сөйлеуге, газет шығаруға, кітап бастыруға – еркіншілік* делінген. Бұл «Алаш» партиясының ең демократиялық, ізгілікті идеялары еді.

Дін мемлекеттен ажыратылды. Соған қарамастан ұлттық сот әдет-ғұрыптық негіздерді де есепке алды (билер соты. – авт.). «Алаш» партия-сы өз әскерін құру; кедей тұрғындарға көмек көрсету; білім беруді жан-жақты дамыту; аграрлық-қоныстандыру мәселесін шешу міндеттерін қойды. Бағдарламада жер қазақ халқының иелігінде деп атап көрсетіліп, жерді сатудан мүлдем бас тартылды. Сот жүйесінде билер сотын сақтау мен өкілеттілер сотын пайдалану ұсынылды. Әскери сала бойынша қазақ милициясын құру керек делінді. Салық саласында *Ауқатты көп, кедей аз төлесін* деген қағиданы ұстанды.

«Алаш» партиясының бағдарламасында қазақ қоғамының ауқатты бөлігі байлардың қызметін шектеуге бағытталған шаралар кезделмеді.

----

> **Ойлан!**  
> «Алаш» партиясының бағдарламаасында билік жүйесінің қандай нысаны қарастырылған?  

----

<p align="right">37</p>

END OF PAGE: 37
START OF PAGE: 38
Бұл қазақ қоғамының бөлінуіне әкеп соқтыруы мүмкін еді. Сонымен бірге партия әлеуметтік теңдік мәселелерінде жалпұлттық мүдделерге гуманизм тұрғысынан ерекше назар аударды. «Алаш» партиясы қазақ билері, болыстар мен ауыл басшылары қоғам үшін пайдалы екенін айтты. Қазақтың ұлттық тұтастығын көздеді.

Болашақ қазақ мемлекетінде барлық оқу орындары барша халыққа ашық, сондай-ақ тегін және жалпыға міндетті болуы тиіс. Қазақ тілінде білім беретін орта мектептер мен жоғарғы оқу орындарын кеңінен ашу жоспарланды, ал бастауыш сыныптарда сабақтарды тек ана тілінде өткізу көзделді. Оқу орындары дербес, мұғалімдер мен профессорлар кәсіби білікті болуы қажет делінді.

«Алаш» ел ішіндегі беделді партияға айналды. Оның айқын дәлелі – 1917 жылдың қарашаcындағы Құрылтай жиналысында өткен сайлауда партияның көпшілік дауысқа ие болып, 43 депутаттық орынды иеленгендігі еді. Бұрынғы Ресей империясы аймағында тіркелген 50 шақты партияның ішінен «Алаш» партиясы алған дауыс саны жағынан алдыңғы орындардың бірінде болды. Бірақ 1917 жылғы большевиктер ұйымдастырған Қазан төңкерісі жағдайды түбегейлі өзгертіп жіберді. «Алаш» партиясының жетекшілері бағдарлама жобасын большевиктік қырғын, терррлық әдіспен емес, эволюциялық реформа (бейбіт жолмен даму) жолымен жүзеге асыруды көздеді. Алайда большевиктік өкіметтің «салтанатты шеруі» басталды.

«Алаш» партиясының құрамына ғылыми және шығармашылық зиялылардың көрнекті өкілдері: М. Тынышбаев, М. Жұмабаев, Ш. Құдайбердіұлы, F. Қарашев, С. Торайғыров, Х. Ғаббасов, Ә. Ермеков, Ж. Досмұхамедов және көптеген қоғам қайраткерлері енді. Партияға қоғамның әртүрлі сала өкілдері: студенттер, мұғалімдер, дін қайраткерлері және т.б. кірген еді. «Алаш» партиясы мен қозғалысының негізін қалаушылар мен қолдаушылар арасында белгілі орыс ғалымы және ағартушысы, Ш. Уәлихановтың досы Г. Н. Потанин де болатын. Қырғыздар арасында «Алаш» партиясының бөлімшесі ашылып, оған қырғыз халқының аса білімді және көрнекті өкілдері енді.

Алаш қайраткерлерін кейіннен Кеңес өкіметі қуғын-сүргінге ұшыратты. Шамамен алғанда партия мүшелерінің жалпы саны, оны қолдаушыларды есепке алмағанға, мыңға жуық адамды құрайтын. «Алаш» партиясының мүшелері большевиктердің идеялары мен құндылықтарын қазаққа жат құбылыс ретінде қарастырып, қабылдамады.

### 5. «Алаш» партиясы мүшелерінің қуғын-сүргінге ұшырауы.

Азамат соғысы жылдары Алаш қайраткерлері ақ гвардияшылар жағында күрескенін білеміз. Алашордалықтарды өз жақтарына тарту үшін

38

END OF PAGE: 38
START OF PAGE: 39
Астанадағы «Алаш» қайраткерлеріне орнатылған ескерткіш. Ә. Бөкейхан, М. Дулатұлы, А. Байтұрсынұлы

РКФСР БОАК 1919 жылы Алашордаға кешірім жариялады. Осы кезде А. Байтұрсынұлы жетекшілік еткен алашордашылардың торғайлық бөлігі большевиктер жағына шыққан еді. Біртіндеп қазақтардың басқа да топтары Кеңес билігін қолдай бастады. Большевиктер қазақ автономиясын құру туралы талапты орындады, бірақ пролетариат диктатурасы мен таптық күрес негізінде 1920 жылы Қырғыз (Қазақ) АКСР-і құрылды.

Большевиктердің ұлттардың өзін-өзі билеу құқығы жөніндегі ресми құжаттарынан үміттенген алашордашылар 20-жылдардың басында оның жүзеге асу мүмкіндігіне сенді. Алайда «Алаш» автономиясының жетекшілеріне Кеңес өкіметі сенімсіздікпен қарады. 1920 жылғы 5 наурызда Қазақ өлкесін басқару жөніндегі Әскери-революциялық комитет Алашордадың бөлімдерін жойды.

Большевиктер жариялаған кешірімдерге (1919–1920) қарамастан, **тоталитарлық** тәртіптің нығаюымен Алаш қозғалысына қатысушыларды

<div style="border:1px solid #007acc; background-color:#e6f0ff; padding:10px; width:300px; float:right; margin-left:10px;">
<strong>Жұптық жұмыс</strong><br>
Не себепті Алаш қайраткерлері Кеңес үкіметін қолдамағанын анықтаңдар.
</div>

39

END OF PAGE: 39
START OF PAGE: 40
```markdown
саяси қудалау күшейе бастады. 1920, 1930 жылдары өресі биік ұлт зиялылары мен мәдениеттің бетке ұстарлары, Алаш қайраткерлері қатаң құрығына ұшырады. Мыңдаған азамат түрмеге қамалып, ату жазасына кесілді.

**6. Алаш қозғалысының тарихи маңызы мен саяси жаппай қуғын-сүргіннің салдары.** Алаш қозғалысының тарихи маңызы зор болды. Бұл Ресей империясының 1822–1824 жылдардағы отаршылдық саясаты негізінде үзіліп қалған мыңдаған жылдық дәстүрі бар мемлекеттілікті қайта қалпына келтіру талпынысы еді. Қазіргі мемлекеттілігіміздің негізінде осы Алаш идеясы жатыр.

1937–1938 жылдардағы жаппай саяси қуғын-сүргін республика тарихындағы қайғылы кезең еді. Ұлттың бетке ұстар қаймағы – қазақ қоғамының негұрлым алдыңғы қатарлы, еркін ойлы, білімді шоғыры (элита) жойылды. Алаш қозғалысының идеялары әлі күнге дейін өзінің өзектілігін жоғалтқан жоқ.

1. Қосымша материалдарды пайдаланып, Орта Азияның басқа халықтарында қандай ұлт-азаттық қозғалыстар болғанын анықтаңдар.  
2. Қалай ойлайсыңдар, Алаш қайраткерлері большевиктер жариялаған автономиямен шектелер ме еді немесе толық тәуелсіздік үшін күресін жалғастырар ма еді?  
3. «Алаш» партиясының ресми баспасөз органы қай газет болды?  
4. Қазақ зиялыларының шығармашылық мұралары қоғамдық санаға қалай әсер етті?  
5. Ұлт зиялыларының қазіргі қазақ қоғамында алатын рөлі қандай?  
6. Саяси партиялардың құрылуына қандай жағдайлар әсер етті?  
7. «Алаш» партиясының құрылуы қазақ жеріндегі саяси белсенділікті арттырды» деген тақырыпта 120-150 сөз аралығында ой толғау жазыңдар.  
_Тірек сөздер:_ ұлттық идея, Дума, зиялылар, газет, демократия.  
8. «Алаш» партиясы бағдарламасына талдау жасаңдар.  
   а) Бағдарламаның ұтымды жақтары.  
   ә) Бағдарлама қазақ халқына қандай мүмкіндіктер берді?

| Ұтымды жақтары |   |
| -------------- | - |
| Мүмкіндіктері  |   |


```

END OF PAGE: 40
START OF PAGE: 41


- **Алаш қозғалысы** – XX ғасырдың бірінші ширегіндегі Ресей империясының отарлық билік жүйесіне қарсы бағытталған ұлт-азаттық күресі.  
- **«Алаш» партиясы** – 1917–1920 жылдардағы қазақтың тұңғыш ұлттық-демокра­тиялық партиясы.  
- **«Қазақ» газеті** – 1913–1918 жылдардағы жалпыұлттық басылым.  
- **Тоталитаризм** – қоғам өмірін толық бақылауда ұстайтын мемлекеттік билік формаларының бірі.  
- **Федеративтік республика** – дербес мемлекеттердің біртұтас болып өзара бірі­к­кенінен құрылған мемлекет.  
- **Элита** (бетке ұсталар) – белгілі бір қоғамның таңдаулы, интеллектуалдық бел­сен­ділігі жоғары өкілдері.

----

**Потанин Григорий Николаевич** (1835–1920) – белгілі орыс саяхатшысы, этнограф және публицист. Қазақстанда туып-өскен. Қазақ халқының тарихы мен мәдениетін зерттеуге зор үлес қосқан. Дала тұрғындары орыс ғалымын «жан дүниесі таза ақсақал» деп атаған.

----

![QR code](image)

QR-код арқылы берілген тарихи құжатты оқыңдар. Сұраққа жауап беріңдер.

----

**«Алаш» партиясы бағдарламасының тарихи маңызы неде?**

----

### Тест тапсырмалары

1. «Алаш» партиясының бағдарламасы қанша бөлімнен тұрды?  
   А) 5 бөлімнен  
   Ә) 7 бөлімнен  
   Б) 15 бөлімнен  
   В) 10 бөлімнен  

2. 1917 жылы 21–26 шілде аралығында Бірінші бүкілқазақ съезінде қарас­тырыл­ған мәселе:  
   А) Қазақ облыстарының автономиясы  
   Ә) Жер мәселесі  
   Б) Қазақтың «Алаш» саяси партиясын құру  
   В) Барлық жауап дұрыс  

3. «Алаш» партиясының құрылған уақыты:  
   А) 1917 жылы шілде  
   Ә) 1917 жылы наурыз  
   Б) 1917 жылы ақпан  
   В) 1917 жылы қыркүйек  

41

END OF PAGE: 41
START OF PAGE: 42
§8–9. ХХ ғасырдың басындағы қазақ зиялыларының көрнекті өкілдері

**Зерттеу сұрағы:** Қазақ зиялылары ұлттық мүдделерді қалай қорғайды?

Бүгінгі сабағымызда қазақ зиялыларының қоғамдағы рөлі мен қызметін қарастырамыз. Қазақ зиялыларының шығармашылық мұрасына талдау жасап, қоғамдық санаға тигізген әсеріне баға береміз. Әлихан Бөкейханның саяси көшбасшылық қызметіне тоқталамыз.

**Тірек сөздер:**

| Қазақша    | Орысша        | Ағылшынша     |
| ---------- | ------------- | ------------- |
| Зиялы      | Интеллигенция | Intelligence  |
| Реакция    | Реакция       | Reaction      |
| Қаражүздік | Черносотенец  | Black hundred |


**Тақырыпқа шығу:**

![Үлт зиялылары А. Байтұрсынұлы, Ә. Бөкейхан, М. Дулатұлы туралы сурет](image)

Үлт зиялылары А. Байтұрсынұлы, Ә. Бөкейхан, М. Дулатұлы туралы не білесіңдер?

**1. Саяси қысымның күшеюі.** 1907 жылы қазақтар сайлау құқығынан айырылды. Қазақстанда шерулер, митингілер және жиналыстар өткізуге тыйым салынды. Өлкедегі социал-демократиялық және кәсіподақ ұйымдары талқандалды. Саяси сенімсіздерге полициялық аңду қойылды. Кәсіпорындарда жұмысшылар мен бой көрсетулердің белсенділері қара...

42

END OF PAGE: 42
START OF PAGE: 43
```markdown
тізімге енгізілді, алдын ала ескерту жасалмай жұмыстан қуылып жатты. Жұмыс нормалары, жұмыс күнінің уақыты ұлғайтылды. Азық-түлік бағасы қымбаттады, айыппұл салу кең өріс алды. Қазақ пен орыс шаруаларының бірлесе қимыл көрсетуінің жолын кесуге әскер күші қолданылды.

1907 жылы Оқу-ағарту министрі бекіткен ережеде қазақ тілінің мәртебесі төмендетілді. Дала тұрғындарының балалары ана тілін бастаушы мектептерде екі-ақ жыл, оның өзінде де қосымша пән ретінде оқыды. Өзге пәндердің бәрі орыс тілінде жүргізілді. Дала өлкесінің әскери губернаторлары орыс тілін білмейтін адамдардың болыс, ауыл старшыны болып сайлануына тыйым салынатыны туралы жарлық шығарды.

Ресей империясы билігінің тікелей қолдауымен елде «Орыс халқы одағы», «Михаил Архангел одағы» және басқа қаражүздік ұйымдар құрылды. Олар елде ойран салды, ұлт араздығын тұтандырды. Жергілікті әкімет орындарының «бұратаналарды» қуалауы күшейді.

Патша үкіметінің мұндай іс-әрекеттері Ресей халықтарының, соның ішінде қазақтардың да наразылығы мен ашу-ызасын тудырды.

**2. Қазақ зиялыларының көрнекті өкілдері және олардың атқарған қызметі.** Ұлттық-отаршылдық езгінің күшеюі, өлкеге нарықтық қатынас-

----

### Қазақстанда реакцияның күшеюі

| Қазақтар сайлау құқығынан айырылды | Кәсіпорындарда жұмысшылар мен бой көрсетулердің белсенділері алдын ала ескерту жасалмастан жұмыстан қуылды |
|------------------------------------|-------------------------------------------------------------------------------------------------------|
| Митингілер мен жиналыстар өткізуге тыйым салынды | Өлкедегі социал-демократиялық және кәсіподақ ұйымдары талқандалды |
| Қазақ тілінің мәртебесі төмендетілді | Орыс тілін білмейтін адамдардың болыс, ауыл старшыны болып сайлануына тыйым салынды |
| Кәсіпорындардағы жұмыс нормалары, жұмыс күнінің уақыты ұлғайтылды | Қаражүздіктер ұйымдары құрылып, олар елге ойран салды, ұлт араздығын тұтатты |

----

> **Ойлан!**  
> Патша үкіметі қазақ тілінің мәртебесін төмендеткенде қандай мақсат көздеді?

----

43
```

END OF PAGE: 43
START OF PAGE: 44


![Жақып Ақбаев](https://user-images.githubusercontent.com/123456789/placeholder.jpg)  
Жақып Ақбаев

![Халел Досмұхамедов](https://user-images.githubusercontent.com/123456789/placeholder.jpg)  
Халел Досмұхамедов

тардың енуі, патша үкіметінің қоныстандыру саясаты қазақ халқының ашу-ызасын тудырды. Осыған байланысты өлкеде отарлық езгіге қарсы белсенді әрекеттер күшейе түсті.  
Ұлт зиялылары қазақ халқының империя құрамында өзгелермен тең құқықты болу жолында күресті. Олар қазақ мемлекеттілігін қалпына келтірудің әдіс-амалдарын қарастырды, елін отаршылық езгіден құтқаруға ұмтылды. ХХ ғасырдың басындағы қазақ зиялылары Ә. Бөкейхан, А. Байтұрсынұлы, М. Дулатұлы, М. Тынышбаев, М. Шоқай, Х. Досмұхамедов, Ж. Досмұхамедов, Ж. Ақбаев, С. Сәдуақасов, О. Әлжанов т.б. танымал тұлғалар қазақ қоғамының оянуына жәрдемдесіп, халықтың құқықтық, эстетикалық санасы мен ой-өрісіне зор ықпал етті. Олар өз үлгі-өнегесімен қазақтың болашақ қоғам қайраткерлері Қ. Кеменгеров, М. Әуезов, А. Сейітов, Ә. Ермеков, Қ. Болғанбаев сияқты көптеген жас ұрпақты тәрбиелеп өсірді.  
Қазақ зиялылары өздерінің мақалалары мен шығармаларын Қырым татарларының «Тәржіман», Еділ бойы татарларының «Ихтисад», «Шора», «Уақыт» және «Жұлдыз» сияқты басылымдарында жариялады. Онда патша үкіметі әкімшілігінің қазақтың ежелгі заманнан бергі атақонысын тартып алып, оларды жаппай қуып шығу саясатын сынады. Сонымен қатар қазақ халқына христиан дінін күштеп таңып, шоқындыруға, ана тілін қолданыстан ығыстырып шығаруға тырысқан келеңсіз әрекеттерге қарсы күресті. Алаш зиялылары қазақ даласына оқу-білім таратуды көздеді. Әдеби кештер өткізіп, жиналған қаржыны қазақ студенттеріне көмекке, ана тілінде кітаптар мен оқулықтар шығаруға жұмсады.  
Ә. Бөкейхан өз төңірегіне қазақтың алдыңғы қатарлы зиялы қауымының ең таңдаулы бөлігін топтастыра білді. Оның сенімді серіктерінің бірі белгілі ақын, аса көрнекті ғалым, түрколог, публицист, педагог, аудармашы әрі қоғам қайраткері Ахмет Байтұрсынұлы болды.  
Әлемдік және отандық тарихтың күрделі кезеңінде А. Байтұрсынұлы өз халқының ұлттық сана-сезімін ояту және қазақ мемлекеттілігін жаңғырту үшін өз мойнына алды. 1919 жылдың көктемінде Кеңес

44

END OF PAGE: 44
START OF PAGE: 45
```markdown
әкіметі Алашорда өкілдеріне рақымшылық жариялаған кезде, А. Байтұрсынұлы большевиктермен ынтымақтасып, Қырғыз Революциялық комитеті (Кирревком) төрағасының орынбасары қызметін атқарды. Бұл Азамат соғысы жағдайындағы ұлттық татулaсу қадамдарының бірі еді. 1919 жылы А. Байтұрсынұлы РК(б)П Орынбор комитетіне большевиктер партиясына мүше болу туралы өтініш білдірді. Алайда кейін Алашордаға қатыстылығы үшін партиядан шығарылды.

Кирревком (Қазревком. – авт.) басшыларының бірі ретінде А. Байтұрсынұлы қазақ жерлерін біріктіруді жақтады. Өлкедегі орталық және жергілікті билік органдарының басшылығына қазақтарды кеңінен тартуға көп еңбек сіңірді. Автономиялық республика үкіметінің жұмысына белсене қатысты. А. Байтұрсынұлы мектептен тыс білім беру мен ересектер арасындағы сауатсыздыққа қарсы күрес мәселесіне үлкен мән берді. Қазақ тіл білімі мен әдебиеттану ғылымының бастауында тұрды.

Қазақ тілінің ерекшеліктерін қамтитын бірыңғай әліпбиді араб жазуы негізінде дайындаумен қатар, қазақ грамматикасы, морфологиясы, фонетикасы мәселелері бойынша бірқатар іргелі еңбектер жазды. Түркология, әдебиет пен мәдениет теориясы мен тарихын дамытуға көп күш жұмсады. А. Байтұрсынұлы Қырғыз (Қазақ) институтының оқытушы-профессоры, Халық комиссариаты жанындағы ғылыми-әдеби комиссияның төрағасы және Қырғыз (Қазақ) өлкесін зерттеу қоғамының құрметті төрағасы болды.

Ә. Бөкейханмен пікірлес серіктерінің және ұлт-азаттық қозғалысқа белсенді қатысушылардың бірі – Міржақып Дулатұлы (1885–1935). Ол Торғай облысы Торғай уезінің Қызбел атырабында дүниеге келген. Алғашқы білімді ауыл мектебінен алған. Торғайдағы екі сыныптық мектепте оқыған. 1904 жылы Омбыға барып, онда Ә. Бөкейхан және А. Байтұрсынұлымен кездеседі, саяси қызметке белсене араласа бастайды. Патша отаршылдығына ашық қарсы шығып, жер мәселесін көтереді. Қазақстан жерді тартып алуға, мұсылмандықты қудалауға тыйым салуды талап етеді. 1909 жылы «Оян, қазақ!» атты жыр жинағы жарық көреді. М. Дулатұлының бұл кітабын замандастары «Ұлттық манифест» деп атады. Автор қазақ халқының ауыр жағдайын поэтикалық түрде суреттей келіп, одан қалай шығудың жолын ұсынады. Ол қазақ даласында жаппай мешіттер мен медреселер ашуды, жастарға ислам рухында тәрбие беруді жақтады.

> Ізден!  
> Өзің тұратын облыс аумағындағы ұлт-азаттық қозғалыс өкілдерінің есімдерін анықта.
```

45

END OF PAGE: 45
START OF PAGE: 46


![Мұхамеджан Тынышбаев](https://user-images.githubusercontent.com/123456789/placeholder.jpg)

Мұхамеджан Тынышбаев

Алаш қозғалысы жетекшілерінің бірі, белгілі қоғам қайраткері, тұңғыш инженер-теміржолшы, педагог, тарихшы Мұхамеджан Тынышбаев (1879–1938) еді. Ол Жетісу облысына қарасты Лепсі уезі Садыр болысы Ешкіөлмес ауылында дүниеге келген. 1900 жылы Верный гимназиясын алтын медальмен тамамдаған. 1906 жылы Санкт-Петербург көлік инженерлері институтын бітірген. Институтта оқып жүрген кезінің өзінде-ақ қазақ халқының ұлттық мүддесін патша әкімшілігінің озбырлығынан қорғаған мақалалар жазады. 1907 жылы II Мемлекеттік Думаға Жетісу облысынан депутат болып сайланады. Ресейдің отаршылдық саясатына қарсы бағыт ұстанған М. Тынышбаев бар өмірін туған халықтың азаттығы үшін арнады, осы жолда құрбан болды.

### 3. Ұлт зиялыларының журналдар мен кітаптар шығаруы.

1911 жылы Орынбор губерниясының Троицк қаласында алғашқы қоғамдық-саяси, әдеби қазақ журналы «Айқап» жарық көрді. Оның баспагері әрі редакторы белгілі ақын, прозашы және журналист Мұхамеджан Сералин болды. Журналды шығаруда қазақ халқының көрнекті өкілдері Б. Қаратаев, Ж. Сейдалин, Б. Майлиндер елеулі рөл атқарды. Журналда жарияланған материалдарда қазақ халқының отырықшы өмір салтына көшуінің, өлкедегі халықтың білім деңгейін көтерудің көкейкесті мәселелері қозғалды. Алайда журнал 1915 жылы жабылып қалды. Соған қарамастан, ол қазақ халқының ұлттық сана-сезімін оятуда, жаңадан қалыптасып келе жатқан зиялы қауымның басын қосып, топтастыра түсуде орасан зор рөл атқарды.

1914 жылдан 1918 жылға дейінгі аралықта Омбы қаласында қазақтың «Бірлік» атты мәдени-ағарту ұйымы жұмыс істеді. Оның жұмысына ақын, жазушы, ағартушы әрі драматург Қошке Кеменгеров белсене қатысты. Бұл ұйымның органы қолжазба күйінде шығып тұрған «Балпан» журналы болды.

XX ғасырдың бас кезінде қазақ арасында рухани-діни және зайырлы мазмұндағы кітаптар пайда бола бастады. 1900 жылдан 1917 жылға дейін қазақ тілінде 400-ге жуық кітап басылып шықты, олардың жалпы таралымы 60 мың данаға дейін жетті. Кітаптар Санкт-Петербург, Қазан,

![«Айқап» журналы](https://user-images.githubusercontent.com/123456789/placeholder2.jpg)

46

END OF PAGE: 46
START OF PAGE: 47


Орынбор, Уфа, Троицк, Орал, Астрахан, Верный, Ташкент қалаларындағы баспаханаларда араб әрпімен шығып тұрды.  
1909 жылы Санкт-Петербургте ұлы Абайдың өлеңдері мен А. Байтұрсынұлының «Қырық мысал» атты кітабы басылып шықты. Осы қалада шыққан «Серке» газетінде М. Дулатұлының «Жастарға» деген өлеңі жарық көрді. Оның «Азамат», «Терме», «Бақытсыз Жамал» атты еңбектерінде қазақ елінің маңызды әлеуметтік мәселелері қозғалды.  
Қазақ тіліндегі газет-журналдар мен кітаптардың жарық көруі халықтың ұлттық сана-сезімін оятуда, ұлт зиялыларының мүддесі ел үшін тығыз топтасуында елеулі рөл атқарды.  

### 4. Әлихан Бөкейханның шығармашылық мұрасы және қазақ тарихындағы орны.  
Ә. Бөкейхан 1866 жылы Семей облысы Қарқаралы уезі Тоқырауын болысының Қызыларай мекенінде (қазіргі Қарағанды облысы Ақтоғай ауданы) дүниеге келген.  
Оқуды Қарқаралы медресесінен бастады, кейін қаладағы төрт сыныптық бастауыш орыс-қазақ мектебіне ауысады. 1886–1890 жылдары Сібір теміржолына мамандар дайындайтын Омбыдағы техникалық училищеде оқыды. Осы училище директорының кеңесімен 1890 жылы Санкт-Петербургтегі Орман институтына түседі. Институтпен қатар Әлихан өз бетінше білім алған. Ол 1894 жылы ормантанушы ғалым дипломын алады.  
Оқуды бітіргеннен кейін Тобыл губерниясына қоныс аударушылардың шаруашылығын зерттейтін Тобыл экспедициясы құрамында еңбек етті. 1895 жылы қыркүйекте Ақмола облысы Омбы орманшаруашылығы басшысының көмекшісі және Омбы орман мектебінің оқытушысы болып орналасады.  
1897 жылы Қазақстанның бірқатар далалық уездерін зерттеген Ф. Щербина экспедициясы жұмысына қатысады. Экспедиция барысында ол өз жерлестерінің жер көлемін мүмкіндігінше ұлғайтуға тырысты. Алайда кейін патша үкіметі тарапынан қазақ халқына тиесілі жер көлемі қысқартылды. Қазақ жері қоныс аударушы шаруаларға беріле бастады.  
Әлихан Бөкейхан Сібір теміржолы аймағындағы малшаруашылығын статистикалық-экономикалық тұрғыда зерттеумен айналысқан С. П. Швецовтің экспедициясында да еңбек етті. 1904 жылы қоныс аударту басқармасына шенеунік қызметіне орналасты.  

![Әлихан Бөкейхан](attachment:image0.jpg)  
*Әлихан Бөкейхан*  

47

END OF PAGE: 47
START OF PAGE: 48
48

# Қоғамдық-саяси және публицистік қызметі

Әлихан қоғамдық-саяси қызметпен белсенді түрде айналысты. Оның отаршыл патша үкіметінің саясатына көзқарасы өзгерді. Сонымен қатар ол дәстүрлі қазақ қоғамындағы: пайдакүнемдік, болыс лауазымы үшін талас-тартыс сияқты жағымсыз көріністерді де сынаға алды. Өз халқының жарқын болашағын алдын ала болжады: *«Қазақ даласы... табиғатынан ақылды және қабілетті, қазақ халқы болашақта, өркениет жолында іргелі жетістіктерге жетеді»*, – деген пікір білдірді.

1905 жылы Мәскеуде өткен Ресей земствосы және қала қайраткерлерінің съезіне қатысты. Съезде жоғарғы мінберден қазақ тарихында тұңғыш рет туған халқының жоғын жоқтап, сөз сөйледі. Ол өз сөзінде қазақ халқының дін, тіл, сайлау т.б. бостандықтары жөнінде мәселе көтерді: *«Мен қырғыз* (қазақ. – авт.) *ұлтының өкілімін... Бізде қазақ тілінде оқытатын мектептер қуғына ұшырауда... Шаруалар бастығы* (көбісі бұрынғы ротмистрлер) *істі қазақ тілінде қарастыруға рұқсат етпейді...»*.

Ол осы жылы «Кадет» (конституциялық-демократиялық) партиясының мүшелігіне енді. *Қарқаралы петициясын* құрастыруға қатысты. 1906 жылы Семей облысы қазақтары атынан Ресейдің I Мемлекеттік Думасына депутат болып сайланды.

Әлихан Бөкейхан қазақ халқының ежелгі ата-баба қонысынан айрылуына үзіліп-кесілді қарсы шықты. Патша үкіметінің отаршылдық қоныс аудару саясатын ашық түрде ашкереледі. Жергілікті тұрғындарды христиан дініне көшіру әрекетін батыл айыптады. Ұлт-азаттық қозғалыс жолында көшбасшыға айналды. Бұл туралы отаршыл билік өкілдері былай деп жазды: *«Қоныс аударту басқармасының шенеунігі Бөкейхан қырғыз* (қазақ. – авт.) *даласына зор ықпалын тигізіп отыр»*.

Омбы жандармдық басқармасы бастығының айтуынша: *«Ол – даладағы... қырғыздардың* (қазақтардың. – авт.) *діни-саяси қозғалысының жетекшісі... үкіметке қарсы барлық митингілер мен үндеулер, петициялардың белсенді ұйымдастырушысы»*.

Сондықтан ол патша үкіметінің қуғындауына ұшырап, жер аударылды. 1917 жылға дейін бірнеше рет тұтқынға алынып, түрмеге қамалды, ал 1909–1917 жылдары Самарада айдауда болды. Кеңес өкіметі кезінде де қуғындалды, *«үлкен террор»* жылдары жазықсыз айыпталып, 1937 жылы ату жазасына кесілді.

Әлихан Бөкейханның идеялық көзқарасы. Қазақ халқы ұлт-азаттық қозғалысының көшбасшысы Ә. Бөкейхан Қазақ хандығының Ресей импе-

----

> **Анықта!**  
> Алаш қозғалысының көшбасшысы қандай еңбек жолынан өтті?

END OF PAGE: 48
START OF PAGE: 49
риясының бодандырына түсу себептерін анықтау үшін ұлт тарихын терең зерделеді. Ол қазақтардың өз тәуелсіздігінен айырылуының басты себебі: бұрынғы ел билеушілерінің қол астындағы ру-тайпалар мен жүздерді біріктіріп, сыртқы отаршылдық қауіпке қарсы жұмылдыра алмауында деген тұжырымға келді. Ол 1913 жылы былай деп жазды: *«Бұрынғы ел билеушілердің басым көпшілігі уақытты мен күшін өзара қастандыққа, күш көрсету мен зорлық-зомбылық, алауыздыққа жұмсады»*.

Ол хандық билікті қалпына келтірудің нәтижесіздігін түсінді. Ұлт тәуелсіздігіне тек белсенді саяси күрес арқылы ғана жетуге болатынын айтты. Осы мақсатпен «Кадет» партиясына мүшелікке өтті. Қазақ мемлекетін жергілікті өзін-өзі басқару органдарын дамытудың эволюциялық жолы арқылы жаңғырта аламыз деген пікір ұстанды.

Бүкіл қазақтың басын қосып, ұлт етіп ұйымдастыратын Алаш идеясын ту етіп алды. Ол еуропалық даму жолын қолдайтын алғашқы қазақ демократтарының бірі болды.

**Әлихан Бөкейханның ғылыми-зерттеу жұмыстары.** Сапалы білім мен ұзақ жылдардағы ғылыми-практикалық жұмыс тәжірибесі Әлихан Бөкейханға көрнекті энциклопедист ғалым болып қалыптасуына, Қазақстан мен оған шегаралас елдердің тарихы мен мәдениетін және экономикасын терең меңгеруіне игі әсер етті. Сонымен қатар тұңғыш абайтанушы да болды. Ол – қазақ халқының мал және егіншаруашылығын алғаш жан-жақты зерттеген көрнекті ғалым. Ә. Бөкейхан қазақ халқының ауылшаруашылығын дамытуға зор көңіл бөлді. Қазақтардың ірі қара малы мен қой тұқымы жайында көптеген еңбектер жазды. Оның ғылыми еңбектері бүгінгі күні өз құндылығы мен маңызын жойған жоқ.

Ә. Бөкейхан императорлық Орыс географиялық қоғамы Батыс Сібір бөлімшесінің мүшелігіне өтті. 1902 жылы Орыс географиялық қоғамы Семейдегі бөлімшесінің ашылуына өз үлесін қосты. «Известия», «Записки» және «Отчеты» басылымдарына мақалалар жариялап тұрды. Ф. А. Брокгауз бен И. А. Ефронның «Жаңа энциклопедиялық сөздік» жұмысына қатысты.

Оның алғашқы ірі ғылыми-зерттеу жұмысы қазақ халқының көне заманнан бүгінгі күнге дейінгі тарихына арналды. Бұл еңбек «Ресей. Біздің Отанымыздың толық географиялық сипаттамасы» көптомдық жинағында 1903 жылы Санкт-Петербург қаласында жарық көрді. Тарихи-этнографиялық «Қырғыздар (қазақтар. – авт.)», «Сұлтан Кенесары Қасымов тарихы жайлы материалдар», «Қарқаралы уезі қырғыздарының (қазақтарының. – авт.) рулық құрылымы», «Абай (Ибраһим) Құнанбайұлы», «Қырғыздардың (қазақтың. – авт.) ас беруі жайында» т.б. еңбектері шықты. Ә. Бөкейхан кейінгі ұрпаққа ғылыми-публицистикалық мол мұра қалдырды.

4-8997

49

END OF PAGE: 49
START OF PAGE: 50
```markdown
Әлихан Бөкейхан – білікті журналист, публицист, ағартушы.  
Әлиханның алғашқы мақалалары Омбы техникалық училищесінде оқып жүрген 1889 жылы жарық көрді. Омбыда басылатын «Дала уалаяты» газетінде жиырмадан астам мақалалары шықты.  
Ол «Дала өлкесі», «Семей облыстық ведомстволары», «Қырғыз даласының газеті» және «Түркістан ведомстволары» газеті жұмысына қатысып тұрды. Мақалалары Мәскеу, Омбы, Томск және Семей қалаларында шығатын либералдық бағыттағы газеттерде жарық көрді.  
Әлихан Бөкейхан «Қазақ» газетiн ұйымдастыруға зор еңбек сіңірді. Газет беттеріне оның мақалалары қазақ және орыс тілдерінде басылып шықты. Патша үкіметі тарапынан қуғынға ұшырағандықтан, ол «Қыр баласы», «Ғали хан», «Қырғыз-қайсақ» т.б. лақап аттарымен жазды. Мақалаларында қазақ халқын отарлық езгіден азат ету, тарих пен мәдениет, әлеуметтік жағдай, саясат пен халық ағарту ісі мәселелерін көтерді.  
Ә. Бөкейхан А. С. Пушкин, М. Ю. Лермонтов, И. А. Крылов, А. П. Чехов, В. Г. Короленко шығармашылығымен жақсы таныс болды. Бірқатар еңбектерін қазақ халқына арнаған А. Сорокинмен достық қарым-қатынасын үзбеді. Батысевропалық мәдениет пен әдебиетті жақсы білді. Сондықтан да Әлихан Бөкейхан орыс классиктерімен қатар, Батыс Еуропаның әдеби шығармаларын, ғылыми еңбектер мен мектеп оқулықтары, оқу-әдістемелік құралдарын қазақ тіліне еркін аударды. Тұңғыш рет астрономия, геология оқулықтарын қазақ тіліне жатық етіп аударып шықты.  
Әлихан Бөкейханның Қазақстан тарихындағы алар орны. Ол сауатты, өте білімді, парасатты, өз заманның озық ойлы азаматы болды. Дала тұрғындарының ғана емес, өзге ұлттардың да құрметіне бөленді. Ұлтының ата тарихын жетік меңгеріп, мәдениеті мен әдет-ғұрпы, салт-дәстүріне құрмет көрсетудің, туған халқына адал қызмет етудің үлгісін көрсетті. Ұлттық мемлекеттілікті қалпына келтіру үшін үздіксіз күрес жүргізді.  
Әлихан Бөкейхан халықтың көшбасшысы қандай тұлға болу керектігін өз үлгісімен айқындап берді. Ә. Бөкейханның қазақ тарихындағы алар орны туралы қайраткер, ғалым Қошке Кеменгеров «Қазақ тарихынан» еңбегінде мына тұрғыда баға берді: *«Биліктің қуғындау мен қудалау жылдарында түрмеге қамалып, жер аударылса да, бірқатар батыл да ержүрек азаматтар өз халқының болашағы үшін күресті жалғастыра берді. Бұл топтың жетекшісі, тәрбиесіші де Әлихан Бөкейхан еді. Ол елінің болашағы үшін қиыншылықтан қорықпайтын ұлтжанды азаматтарды күрескерлік рухта бауып, әдеби тіл нормасының орнығуы*
```

END OF PAGE: 50
START OF PAGE: 51
```markdown
мен діни фанатизмнен арылуға зор үлес қос-ты. Нәтижесінде қазақ ұлты қалыптасты. Әлихан Бөкейханның қазақ тарихындағы алар орны, міне, осында жатыр».

Әлихан Бөкейхан миллиондаған халықты Алаш қозғалысының идеясы төңірегіне топтастырды. Қазақтың зиялы азаматтарын Отаны мен халқына адал қызмет етуге шақырды. Өзінің: *«Өмірімнің соңына дейін қазақ халқына қызмет етемін»*, – деген ұста-нымына адал болып өтті.

Алаш қозғалысы көшбасшысы Әлихан Бөкейханның есімі еш уақы-тта да ұмытылмайды. Астана және Алматы қалаларында оның есімімен көше аталған. Қарағанды қаласының бір ауданына Әлихан Бөкейхан аты берілген. Бүгінде Қазақстан Республикасында ер балаларға Әлихан есімін қою үрдісі кең таралған. «Алаш» мәдени және даму институты оның көптомдық еңбектерін жарыққа шығарды. Оның құрметіне респуб-ликалдық және халықаралық конференциялар өткізіліп тұрады.

1. «Зиялылар» деп кімдерді атаймыз?  
2. Зиялылар ұлттық мәдени қорғау үшін не істей алады?  
3. ХХ ғасырдың алғашқы жартысында өмір сүрген ұлт зиялыларының алдына қойған басты мақсаты қандай?  
4. Қазақ зиялы қауымының қалыптасуына Ә. Бөкейханның еңбегі қалай әсер етті?  
5. «Қазақ тілі ісқағаздар жүргізуге қолайсыз болды, сондықтан орыс тілін білмейтін қазақтар жоғарғы қызметтерге тағайындала алмады». Бұл пікірге қатысты ойларыңды білдіріңдер.  
6. Кестеде Ә. Бөкейханның әртүрлі салалардағы еңбектері туралы ақпаратты толықтырыңдар.

| Ғылыми-зерттеу жұмыстары | Қоғамдық-саяси қызметі |
|-------------------------|------------------------|
|                         |                        |

**Шығармашылық тапсырма.** «Ұлт зиялылары көздеген мақсаттарына жете алды ма?» деген тақырыпта 150–200 сөзден тұратын шағын эссе жазыңдар.

----

### Зиялы (интеллигенция)  
(лат. intelligents – ақылды, түсінетін, ойлайтын, парасатты зиялы қауым) – қоғамдағы ғылыми-мәдени құндылықтарды қалыптастырып, дамытатын және тарататын озық ойлы әлеуметтік топ.  
**Қаражүздіктер** – патшалық Ресейдегі барып тұрған реакционер, орыс халқының мүддесін жоғары қоятын шовинист әрі монархистер тобы.  
**Реакция** – қоғамдық прогреске белсене қарсы күрес жүргізу саясаты.

----

### Жұптық жұмыс  
Ә. Бөкейханның ғылыми-зерттеу жұмыстарына шолу жасаңдар.
```

END OF PAGE: 51
START OF PAGE: 52
- Болғанбаев Қайретдин (1894–1937) – белгілі көсемсөзші, ағартушы, қоғам және мемлекет қайраткері. Алаш қозғалысына белсене қатысқан.  
- Кеменгеров Қошке (Қошмұхамбет) (1896–1937) – қазақтың белгілі қоғам қайраткері, тарихшы, жазушы, драматург. Алаш ұлт-азаттық қозғалысына қатысушы.  
- Садуақасов Смағұл (1900–1933) – көрнекті мемлекет қайраткері, публицист. Ол өзінің бүкіл жігерін, талантын халық білімін көтеруге, жергілікті кадрларды тәрбиелеуге бағыттады.  
- Сералин Мұхамеджан (1872–1929) – жазушы, ақын, публицист, журналист. Қазақ жазба әдебиетінің дамуына елеулі үлес қосқан. «Айқап» журналының бас редакторы.  
- Сейітов Асылбек Жұманұлы (1894–1937) – дәрігер, қоғам қайраткері. «Алаш» партиясының белсенді мүшелерінің бірі. Қазақстандағы емдеу орындарын ашып, денсаулық сақтау ісіне зор үлес қосты.

> «Біз өзіндік, бірегей ұлттық құндылықтарымызды сақтай отырып, бұрынғы дәстүріміздің негізінде қазіргі заманғы озық мәдениет пен әдебиетімізді қалыптастыруымыз қажет. Сонда ғана «қазақ» деген атымызды сақтап қала аламыз».  
> (Ә. Бөкейхан)

> 1. Үзінді авторы өз отандастарын неге үндеді? 2. Әлихан Бөкейханның идеясының мәні неде еді?

### Тест тапсырмалары

1. 1900 жылдан 1917 жылға дейін қазақ тілінде жарық көрген кітаптардың саны:  
   А) 700-ден астам  
   Ә) 400-ге жуық  
   Б) 500-ден астам  
   В) 300-ге жуық  

2. 1911 жылы «Айқап» журналы алғаш басылып шыққан қала:  
   А) Қазан  
   Ә) Орынбор  
   Б) Уфа  
   В) Троицк  

52

END OF PAGE: 52
START OF PAGE: 53
БІРІНШІ БӨЛІМДІ ҚАЙТАЛАУ-ПЫСЫҚТАУ ТАПСЫРМАЛАРЫ

1. *«XX ғасырдың бас кезінде қазақ зиялы қауымының ұлт мәселесіне белсене араласуына қандай жағдайлар түрткі болды?»* тақырыбында 80-100 сөзден тұратын эссе жазыңдар.  
Тірек сөздер: Ресейден шаруаларды жаппай қоныстандыру, революция, Мемлекеттік Дума, Бірінші дүниежүзілік соғыс, «Алаш» партиясы.

2. XX ғасырдың басындағы қазақ өлкесінің қоғамдық-саяси жағдайы қандай еді? Бес сипаттамасын көрсетіңдер.  
а) ___________________________________________________________________________  
ә) ___________________________________________________________________________  
б) ___________________________________________________________________________  
в) ___________________________________________________________________________  
г) ___________________________________________________________________________

3. Берілген ақпараттардың ақиқат/жалған екендігін анықтаңдар.

| Мәлімет                                                                                     |   |
| ------------------------------------------------------------------------------------------- | - |
| 1916 жылғы ұлт-азаттық көтерілістің басталуына патшаның 25 маусымдағы жарлығы түрткі болды. |   |
| Қазақ зиялылары 1906–1917 жылдары Мемлекеттік Дума жұмысына тұрақты түрде қатысып отырды.   |   |
| 1917 жылы шілдеде Бірінші бүкілқазақ съезінде «Алаш» партиясы құрылды.                      |   |
| 1917 жылы Ресейде бірінші орыс революциясы болып өтті.                                      |   |
| «Шура-и-ислами» партиясы Түркістан қаласында құрылды.                                       |   |


4. Қазақстандағы қосөкіметтіліктің мәні неде екенін түсіндіріңдер.  
5. «Алаш» партиясы құрылуының тарихи маңызын анықтаңдар.  
6. XX ғасырдың бас кезіндегі ұлт-азаттық қозғалыс көшбасшыларының қызметіне баға беріңдер.

53

END OF PAGE: 53
START OF PAGE: 54
ЕКІНШІ БӨЛІМ | ҚАЗАҚСТАНДА КЕҢЕСТІК БИЛІКТІҢ ОРНЫҒУЫ

# §10–11. Қазақстан азаматтық қарсыластық жылдарында (1917–1920)

**Зерттеу сұрағы:** Қазан революциясының ұрандары халық арасында қандай үміт тудырды?  
Бүгінгі сабағымызда ХХ ғасырдың басындағы Қазақстандағы қоғамдық-саяси үрдістерге баға береміз.

## Тірек сөздер:

| Қазақша                                                                        | Орысша                                                                                | Ағылшынша                                                                   |
| ------------------------------------------------------------------------------ | ------------------------------------------------------------------------------------- | --------------------------------------------------------------------------- |
| Декрет<br/>Большевизм<br/>Чехословак корпусы<br/>Интервенция<br/>Азамат соғысы | Декрет<br/>Большевизм<br/>Чехословатцкий корпус<br/>Интервенция<br/>Гражданская война | Decree<br/>Bolshevism<br/>Czechoslovak Corps<br/>Intervention<br/>Civil war |


## Тақырыпқа шығу:

**Кім? Не? Неге? Қашан? Қайда?**  
(Суретте қандай оқиға бейнеленген?)

![Суретте халық жиналып, қолында плакат ұстап тұр](https://user-images.githubusercontent.com/)

1. **Қазан революциясы және Кеңес билігінің орнауы.**  
Уақытша үкіметтің әлсіздігі, елде қосөкіметтік жүйенің орнауы, әлеуметтік-экономикалық ахуалдың төмендеуі халықтың көп бөлігінің наразылығын тудырды. Инфляция өте тез қарқынмен өсті. Ұн, сабын, дәрі-дәрмек 8–9 есе қымбаттады. 1917 жылы тек қана бір жылдың ішінде

54

END OF PAGE: 54
START OF PAGE: 55
бір пұт нанның құны шамамен 30 есе өсті. Азық-түлік тапшылығы басталды, соның салдарынан аштық орын алды. Мысалы, Жетісу қазақтары 2-3 ай бойы нан көрмеді. Қазақстанда әлі де ескі биліктің бұрынғы жүйесі жұмыс істеді, отаршыл шенеуніктер өз лауазымдарын сақтап қалды. 1917 жылы наурызда 1916 жылғы ұлт-азаттық көтеріліске қатысушыларға рақымшылық жарияланды, алайда Шыңжаңға көшкен қазақтарға атамекеніне орауларына рұқсат берілмеді. Жергілікті тұрғындар бұрынғысынша құнарлы жерлерінен айырылды, олардың иелігіндегі жерлерін қоныс аудару басқармасы Ресейден қоныс аударған шаруалардың пайдасына тартып алды. Осылайша, отарлық тәртіп өзгеріссіз қалды. 1917 жылғы жаздың ортасы мен күзінде саяси ереуілдер жиілеп, бірқатар жерлерде ереуілшілер кәсіпорындарды басқаруды өз қолдарына алды. 1917 жылы 25 қазанда Петроградта қарулы көтеріліс басталды.

1917 жылы 25 қазан (7 қараша) күні қарулы төңкеріс жасалып, Әскери-революциялық комитет Уақытша үкіметтің құлатылғанын жариялады. Үкімет міндетін атқару В. И. Ульянов (Ленин) басқарған Халық Комиссарлары Кеңесіне берілді. Кеңестердің II Бүкілресейлік съезі В. И. Ленин даярлаған екі негізгі декретті қабылдады. Бітім туралы Декретте барлық соғысушы халықтар мен олардың үкіметтеріне әділетті демократиялық бітім жасау жөніндегі келіссөздер бастау ұсынылды. Жер туралы Декретте жерге жекеменшік жойылып, бүкіл жер жергілікті кеңестердің қарамағына берілетіні заңдастырылды. Кеңестер әлеуметтік әділеттілік пен қоғамдық теңдікке негізделген социалистік бағыт ұстанды.

Ұлттық шеткері аймақтағы халықтарды өз жағына тарту үшін 1917 жылғы қарашада «Ресей халықтары құқықтарының Декларациясы» жарияланды. Онда «Ресей халықтарының бөлініп, дербес мемлекет құруына дейінгі ерікті өзін-өзі билеу құқығы» танылатыны жазылды.

Бұл құжатпен қоса «Ресей мен Шығыстың барлық еңбекші мұсылмандарына үндеу» қабылданды. Мұсылман дініндегі халықтарға, соның ішінде қазақтарға да салт-дәстүрі мен әдет-ғұрыптарына, дініне қол сұқпаушылық жөнінде кепілдік берілді.

Билік құрылымының өзгеруіне қарамастан, жаңа мемлекетті құру туралы мәлімдеменің астарында большевиктер орыс емес халықтарды бұрынғыдай тәуелділікте ұстауды қарастырды.

Жергілікті кеңестік билік органдарының басшылығында еуропалық ұлт өкілдері болуы тегін емес еді.

55

END OF PAGE: 55
START OF PAGE: 56
```markdown
> **Ойталқы**  
> Қазақ халқы большевизм идеясын неліктен жат құбылыс ретінде қабылдады?

## 2. Өлкеде большевиктер билігінің орнауы.

Орталықтағы революцияның жеңісі шеткері аймақтарда, оның ішінде Қазақстанда Кеңес үкіметін орнатуды жеделдетті. Алайда Бірінші дүниежүзілік соғыс, 1916 жылғы көтеріліс, Азамат соғысы салдарынан туындаған әлеуметтік-экономикалық қиындықтар кездесті. Қазақстанда Кеңес үкіметінің орнауы негізінен қалалар мен ірі елді мекендерде 1917 жылдың қазан айының соңынан 1918 жылдың наурыз айына дейін созылды. 1917 жылғы қараша-желтоқсан айларында Уақытша үкімет органдары Перовск, Өуліеата, Черняев, Түркістан, Қазалы және Сырдария облысының басқа да уездік орталықтарындағы жұмысын тоқтатты. Қаңтар айының басында Түркістан өлкесінің барлығы дерлік кеңестік билікке өтті. 1918 жылдың 2 наурызынан 3 наурызына қараған түнгі Верныйда большевиктер бастаған қарулы көтеріліс басталды. Кеңес үкіметі дала өлкесінің бірқатар қалаларында орнады. 1917 жылдың қараша-желтоқсан айларында Петропавл, Көкшетау, Бөкей Ордасында, 1918 жылдың алғашқы айларында Семей, Павлодар, Өскемен, Торғай уезінде, Қостанайда және т.б. елді мекендерде билік кеңес мүшелерінің қолына өтті. Кеңес үкіметін орнату мен нығайту жұмысына «Үш жүз» партиясы белсене қатысты. Негізін 1917 жылы қарашада Мұқан Әйтпенов қалады. Партияның мақсаты Ресей аумағында түркітілдес халықтардың біртұтас автономиясын құру болды. Басшылығына К. Тоғысовтың келуімен «үш жүзшілер»

### Қазақстанда Кеңес үкіметінің орнауы

| Қиындықтары                                                                                                                                                                                                                                      | Кеңес үкіметі (пролетариат диктатурасы)                          | Ерекшеліктері                                                                                                                                                                                                                               |
| ------------------------------------------------------------------------------------------------------------------------------------------------------------------------------------------------------------------------------------------------ | ---------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------- |
| - Әлеуметтік-экономикалық алғышарттардың жоқтығы мен шешілмелік.<br/>- Патриархалды-феодалдық қатынастардың үстемдігі.<br/>- Жұмысшы табының әлсіздігі мен ұлтаралық қатынастардың күрделілігі.<br/>- Контрреволюцияның күшті әлеуметтік негізі. | Шеткері аймақтарға метрополиялық коммунистік даму үлгісі орнады. | - Кеңес үкіметінің бейбіт және қарулы күрес жолымен орнауы.<br/>- Кеңес үкіметінің алдымен теміржол бойындағы ірі қалаларда орнауы.<br/>- Ұлт-азаттық және аграрлық қозғалыстың пролетариат диктатурасын орнату жолындағы күреспен ұштасуы. |


```

END OF PAGE: 56
START OF PAGE: 57
басқа қозғалыстарға қарсы күрестегі большевиктердің сенімді одақта- сына айналды.

Зауыд-фабрикалардағы кеңестік билік басшылығының ықпалымен жұмыс тәртібі күшейіп, нәтижесінде оның мемлекет меншігіне өтуіне әкелді. Бұрынғы көпестер мен ірі кәсіпкерлердің үйлері тартып алынып, олар шет жаққа қоныс аударылды. Мемлекеттің қарамағына, сонымен қатар банктер, шахталар, кен орындары көшірілді. Алайда жұмысшы- лардың өндіріс орындарына басшылық жасай алмауының салдарынан еңбек өнімділігі төмендеді. Большевиктер банктер мен теміржолдарды, елдегі барлық кәсіпорындар, сауда, қызмет көрсету мекемелерін түгелдей дерлік мемлекет меншігіне айналдырды.

Қазақ халқын өз жағына тарту мақсатымен кеңес билігі олардан бұрынғы қазақтар мен қазынаға және шаруаларға деп тартып алынған жерлерді қайтарып беру саясатына көшті. Қазақ халқы кеңестерді патшалық әкімшіліктің бұрынғы органдарының орнын басқан жат құбылыс ретінде қабылдады. Өлкеде таптық күрестің анық белгілері болмады. «Пролетариат диктатурасының» ұраны ауыл- да, не қоныс аударушылардың мекенінде, не казактар тарапынан да қолдау таппады. Большевиктер билікке келгеннен кейін қоғам үкіметтің жақтастары мен қарсыластарына бөлінді. Жергілікті большевиктер қарсыластарын өте қатал жазалады. «Түркістан курьері», «Түркістан сөзі», «Түркістан хабаршысы» (Ташкент), «Дала сөзі» (Петропавл), «Се- мей күні» және т.б. баспа басылымдары күшпен жабылды. 1918 жылдың көктемінде «Қазақ» жалпыұлттық басылымына тыйым салынды. Аймақ- тағы «Шура-и-ислами», «Улум», «Алаш» т.б. ұлттық ұйымдардың және партиялардың қызметі тоқтатылды.

3. Әскери интервенцияның басталуы. 1918 жылы көктемде Кеңес елінің аумағында шетелдік соғыс интервенциясының өртi тұтанды.

Шетелдік соғыс интервенциясының басталуына Антанта елдері да- йындап, солардың нұсқауымен жасалған 1918 жылы 25 мамырдағы Чехословаκ корпусы бүлігінің үлкен әсері болды. Бұл іс жүзінде Аза- мат соғысының басталуын білдірді. Чехословаκ корпусының бүлікшілері ішкі контрреволю- циялық күштермен бірлесе отырып, Қазақ- станның Орал, Ақмола, Семей, Торғай облысының басым бөлігін басып алды. Кеңес өкіметіне қарсы қолдарына қару алған ата- ман А. И. Дутов бастаған Орал және Орынбор қазақтары, сонымен қатар орталығы Омбы

----

### Ойталқы

**Жер туралы саясаттың мәні неде?**

----

### Картамен жұмыс

7-сынып материалын еске түсіре отырып, қазақ өскерлерінің орналасуы мен Азамат соғысы жылдарындағы ұрыс қимылдары өткен аймақтардың байла- нысын түсіндір.

----

57

END OF PAGE: 57
START OF PAGE: 58
ҚАЗАҚСТАН ШЕТЕЛ ИНТЕРВЕНЦИЯСЫ

![Map showing Kazakhstan foreign intervention](https://user-images.githubusercontent.com/)

- Қызыл Армия азат еткен аймақтар (marked in light red)
- Қызыл Армия бағыттары (marked with red arrows)
- Әліби Жангелдиннің экспедициясы (marked with blue dotted arrow)
- Контрреволюциялық күштердің шоғырлану орны (marked with dark brown spots)
- Ірі ұрыстар өткен жерлер (marked with crossed swords)
- Ақ гвардияшылар әскерінің қимылдары (marked with black arrows)

Locations on the map include:
- Самара, Уфа, Троицк, Қостанай, Орынбор, Ор, Ақтөбе, Темір, Мұғалжар, Шалқар, Арал, Қазалы, Жосалы, Перовск, Торғай, Ырғыз, Доссор, Мақат, Қосшағыл, Гурьев, Орда

Bodies of water:
- Каспий теңізі (Caspian Sea)
- Арал теңізі (Aral Sea)

Regions:
- Шығыс майдан (Eastern front)
- Сыртқы Каспий майданы (Outer Caspian front)

Armies:
- Колчак әскерi (Kolchak army)
- Ақ гвардияшылар (White Guards)
- Дутов әскерi (Dutov army)

Page number: 58



END OF PAGE: 58
START OF PAGE: 59
МЕН АЗАМАТ СОҒЫСЫ ЖЫЛДАРЫНДА

![Map showing military movements and locations during the Civil War years in Kazakhstan region](https://user-images.githubusercontent.com/)

----

**Map details:**

- Locations marked: Омбы, Петропавл, Көкшетау, Екібастұз, Ақмола, Атбасар, Қарағанды, Жезқазған, Қарсақбай, Балқаш, Қоңырат, Талдықорған, Верный, Пішпек, Мерке, Ташкент, Черняев (Шымкент), Түркістан, Шелi, Семей, Өскемен, Аягөз, Зайсан, Лепсі, Текелі, Жаркент.
- Rivers and lakes: Есіл, Нұра, Ертіс, Теңіз көлі, Балқаш көлі, Сарысу, Талас, Іле, Қаратал, Алакөл көлі, Жайсан көлі.
- Military movements indicated by arrows.
- "АННЕНКОВ ӘСКЕРІ" (Annenkov's Army) marked with arrows.
- Two main battlefields: ЖЕТІСУ МАЙДАНЫ (Zhetysu Battlefield) and ФЕРҒАНА МАЙДАНЫ (Fergana Battlefield).
- Symbols legend:
  - Red flag: Қазақ ұлттық жасақтарының құрылған орны (Place of formation of Kazakh national units)
  - Red dashed line: Қазақстан Республикасының қазіргі шекарасы (Current border of the Republic of Kazakhstan)
  - Black and white dashed line: Теміржол (Railway)
  - Thick black line: Мемлекеттік шекара (State border)

----

59

END OF PAGE: 59
START OF PAGE: 60
қаласы болған адмирал Колчак әскері көтерілді. Контрреволюциялық күштердің қолына бүкіл Солтүстік және Шығыс Қазақстан мен Орталық Қазақстанның көп бөлігі қарады.

Большевиктер 1918 жылдың жазында тек Бөкей Ордасының көп бөлігінде, Жетісуда, Сырдария облысы мен Торғай облысының оңтүстігінде биліктерін сақтап қалды.

Азамат соғысы ағайындыларды бір-біріне қарсы қойды. Кей жағдайда бір отбасының адамдары майданның екі жағында қалып отырды.

### 4. Омбыдағы Уақытша Сібірлік үкімет.

Қазақстандағы Азамат соғысының ең алғашқы ошақтарының бірі 1917 жылдың қарашасында пайда болды. Соңынан большевиктерге қарсы күштер және Кеңес өкіметімен күрес орталықтары Оралда, Жетісуда қалыптаса бастады. Омбыда адмирал Колчак басқарған Уақытша Сібірлік үкімет құрылды. Ол барлық биліктің осы үкіметтің қолына өткендігін жариялады. Солтүстік және Солтүстік-Шығыс Қазақстандағы ақ гвардияшылардың тірегі де Уақытша Сібірлік үкімет болды. Олар жергілікті большевиктерді тұтқындап, жазалады. Күштеп әскер қатарына шаруалар мен казактар арасынан адамдар алды. Батыс Сібір қалаларындағы билікті өз қолдарына қаратты. Әскерді және қол астындағы халықты тұтынатын тауарлармен қамтамасыз етуге әрекеттер жасады.

Сібірлік үкімет Алашорда автономиясы мүшелерін өз жарына тартуға тырысты. Большевиктерге қарсы бірлесе шайқасты. Бірақ Алашорда үкіметімен толыққанды одақ жасай алмады, себебі Колчак Қазақ автономиясын құруға қарсы шықты.

Ақ гвардияшылармен күресте Қызыл Армия құрамына қазақтар да кірді. Ұлттық әскери құрамалар – Орынбор қазақ полкі, қазақ эскадроны тәрізді бөлімдер құрылды. 1918 жылы тамызда Семей қаласында бірінші Алаш атты әскер полкі ұйымдастырылды. Бөкей Ордасында құрылған қазақ атты әскер полкіне Х. Чурин, Ж. Сәрсеков, Б. Жәнекешевтер басшылық етті. Азамат соғысы барысында Ақмола, Семей, Жетісу облыстарында партизандық қозғалыс ошақтары (Черкасск қорғанысы), Тарбағатай мен Алтайдағы «Тау қырандары» партизандық отрядтары әрекет етті. Азамат соғысы жылдарында Ә. Жангелдин экспедициясы Ақтөбе майданын қару-жарақ, дәрі-дәрмекпен қамтамасыз етті.

1919 жылы жазда Колчак армиясы жеңіліске ұшырап, Батыс, Солтүстік, Солтүстік-Шығыс Қазақстан мен Жетісуды азат ету мүмкіндіктері пайда болды. 1919 жылдың соңында ақ гвардияшылардан Қазақстан аумағы түгелге жуық азат етілді. 1920 жылы наурызда Қазақстандағы Азамат соғысының соңғы шайқасында Жетісу майданы жойылды. Біртіндеп бүкіл Қазақстан аумағында Кеңес өкіметі қалпына келтірілді.

----

60

END OF PAGE: 60
START OF PAGE: 61
# 5. Қазақстандағы Азамат соғысының салдары.

Азамат соғысы мыңдаған адам өмірін қиды, кейбіреулері отанынан мүлдем айырылды. Қарапайым халық зардап шекті. Атамандар Дутов пен Анненковтың казактары орыс селолары мен қазақ ауылдарына қырғидай тиіп, ерекше қатыгездік танытты. Қазақтардың малын тартып алып, үйлерін өртеді, бейбіт тұрғындарды қырып салды. Елдің шаруашылығы күйзеліс­ке ұшырады. Бірінші дүниежүзілік соғыс кезінен басталған экономикалық құлдырау күшейе түсті. Әртүрлі аудандардың, халықшаруашылығы салаларының, өнеркәсіп пен ауылшаруашылығының, қала мен ауылдың арасындағы экономикалық байланыстар бұзылды. Азық-түлік пен ең қажетті бұйымдардың тапшылығы өткір сезілді, қараза ақша құнсызданды. Қазақстанда көмір өндіру 1913 жылмен салыстырғанда 5 есеге, мұнай өндіру 4 есеге қысқарды. Азамат соғысы Қазақ өлкесінде ауыр әлеуметтік-экономикалық дағдарыс тудырды.

Қазақстанда экономикалық және мәдени артта қалушылық тереңдей түсті. Егін егілетін жер көлемі қысқарды, жиналған астық мөлшері азай­ды. Азамат соғысынан кейін жағдай одан әрі нашарлай түсті.

----

1. Ресей Антанта одағында болғандығына қарамастан, осы одақ мемлекеттерінің бүлікшілерге көмек көрсетуі неліктен?  
2. Алаш қайраткерлері Азамат соғысы барысында қандай мақсатты көздеді?  
3. «Азамат соғысы болмаған жағдайда қазақ халқының ұлттық автономия алу мәселесі кейінге қалар еді» деген пікірмен келісесіңдер ме?  
4. «Үш жүз» партиясы мен «Алаш» партиясының көзқарастарындағы ұқсас тұстары мен ерекшеліктерін ВЕНН диаграммасында салыстырыңдар.

----

5. Төмендегі хронологиялық кестені толтырыңдар.

| 1917 жылы 25 қазан (7 қараша) |   |
| ----------------------------- | - |
| 1917 жылы қарашада            |   |
| 1918 жылы 25 мамыр            |   |
| 1918 жылғы тамыз              |   |
| 1919 жылы жазда               |   |
| 1920 жылы наурызда            |   |




END OF PAGE: 61
START OF PAGE: 62
6. Азамат соғысы мемлекеттің ішкі және сыртқы саясатына, экономикасына, әлеуметтік және технологиялық жағдайына қалай әсер еткенін PEST-талдауы арқылы айтыңдар.

![PEST](attachment:image0.jpg)

<div style="background-color:#d0e9f7; padding:10px; border-radius:5px; margin-top:10px; margin-bottom:10px;">
<b>Азамат соғысы</b> – бір мемлекеттің ішіндегі әлеуметтік күрестің неғұрлым өткір формасы, бір-бірімен жауласуы жақтардың (азаматтардың) өкімет билігі үшін күресі.<br>
<b>Большевизм</b> – В. И. Ленин бастаған саяси қозғалыс пен саяси ойдың ағымы. РСДЖП II съезінде (1903 ж.) басқарушы органдарды сайлау кезінде В. И. Лениннің жақтастары көпшілік дауысқа ие болып, большевиктер деп атала бастады.<br>
<b>Декрет</b> (лат. қаулы) – мемлекеттік жоғарғы органдардың заңдық күші бар құжаты (мысалы, Бітім туралы Декрет, Жер туралы Декрет – 1917 жылы 27 қазанға (9 қарашаға) қараған түні Кеңестердің II съезінде қабылданды).<br>
<b>Интервенция</b> (лат. араласу) – бір немесе бірнеше мемлекеттің басқа мемлекеттің ішкі істеріне күш қолдану арқылы араласуы, оның егемендігін бұзуі.<br>
<b>Чехословаκ корпусы</b> – Бірінші дүниежүзілік соғыста қолға түскен 45 мыңдай соғыс тұтқындарынан құралған, Еділ бойы, Орал мен Сібір жерінде орналасқан корпус.
</div>

<div style="background-color:#d0e9f7; padding:10px; border-radius:5px; margin-top:10px; margin-bottom:10px;">
<b>Жангелдин Әліби Тоғжанұлы</b> (1884–1953) – мемлекет қайраткері. Торғайдағы 1916 жылғы ұлт-азаттық көтеріліс басшыларының, Қазақстанда Кеңес өкіметі жолындағы күресті ұйымдастырушылардың бірі.<br>
<b>Ленин (Ульянов) Владимир Ильич</b> (1870–1924) – ресейлік саяси қайраткер. Кеңес өкіметі мен большевиктер партиясының негізін қалаушы.
</div>

<div style="background-color:#d0e9f7; padding:10px; border-radius:5px; margin-top:10px; margin-bottom:10px;">
<b>Черкасск қорғанысы</b> – Азамат соғысы жылдарында Жетісу майданының солтүстік-шығыс шебіндегі Черкасск ауданында өткен шайқас. Ол 1918 жылдың тамызынан 1919 жылғы қазанның ортасына дейін созылды... Қорғаныс орталығы Черкасск ауылы болды. «Ақ» пен «қызылға» бөлініп, қисапсыз қан
</div>

<p style="page-break-after: always;"></p>

END OF PAGE: 62
START OF PAGE: 63


теккен бұл шайқасқа көршілес қазақ ауылдарының, осы ауданға көшірілген Лепсі қаласының тұрғындары да қатысты. Черкасск қорғанысы ауданының ұзындығы 90 км-ден астам, ені 20–25 км шамасында еді. Қорғаныс ауданына кірген ауылдардағы тұрғындардың саны 40–50 мыңға жетті. Қорғанышшылар қатарында 1918 жылғы қыркүйек–қазанда 12 эскадрон болса, 1919 жылы мамырда 19-ға жетті. Қазақ дәрігері Ә. Көтібаров қорғаныс ауданындағы әскери лазаретті басқарды. Жауынгерлер ақ гвардияшылардың үш шабуылын тойтарып, жау күштерін үлкен шығынға ұшыратты. Ақ гвардияшылар 1919 жылы шілдеде кезекті шабуылға шықты. Үш айға созылған соғыстан кейін, 14 қазанда 1919 жылы Черкасск қорғанысы құлады. Ақ гвардияшылар қорғанушыларды аяусыз жазалады.

*«Қазақстан». Ұлттық энциклопедия. 9-том, Алматы, 2007, 387-бет.*

❓ Черкасск қорғанысы қанша уақытқа созылды?

## Тест тапсырмалары

1. Азамат соғысы салдарынан Қазақстанда көмір өндіру 1913 жылмен салыстырғанда қысқарды:  
А) 4 есе  
Ә) 5 есе  
Б) 2 есе  
В) 6 есе  

2. «Үш жүз» партиясының негізін қалаған:  
А) К. Тогысов  
Ә) С. Сейфуллин  
Б) М. Әйтпенов  
В) О. Исаев  

3. Қазақстан аумағындағы Азамат соғысының 1920 жылғы соңғы майданы:  
А) Шығыс майданы  
Ә) Сыртқы Каспий майданы  
Б) Жетісу майданы  
В) Орынбор майданы  

63

END OF PAGE: 63
START OF PAGE: 64
§12. Қазақстандағы ұлттық автономиялар

**Зерттеу сұрағы:** Алашорда үкіметі мен Түркістан (Қоқан) автономиясының идеялары неліктен жүзеге аспады?  
Бүгінгі сабағымызда Қазақстанда құрылған ұлттық автономияларға баға береміз.

### Тірек сөздер:

| Қазақша                                                  | Орысша                                                   | Ағылшынша                                          |
| -------------------------------------------------------- | -------------------------------------------------------- | -------------------------------------------------- |
| Түркістан автономиясы<br/>Алаш автономиясы<br/>Автономия | Туркестанская автономия<br/>Автономия Алаш<br/>Автономия | Autonomy Turkistan<br/>Autonomy Alash<br/>Autonomy |


### Тақырыпқа шығу:

1. Суреттегі шерушілердің басты талабы қандай?  
2. Шеруге шыққандар өз мақсаттарына жете алды ма?

Суреттегі ұранда «Самоопределение нации» (ұлттардың өзін-өзі билеуі) деп жазылған.

![Суреттегі шерушілер](image)

<div style="border:1px solid #ccc; padding:10px; margin:10px 0; background:#f0f0f0;">
<strong>Сенің көзқарасың</strong><br>
Түркістан автономиясы (мұхтарияты) басшылары неге қазақтардан сайланды?
</div>

1. **Түркістан автономиясы (мұхтарияты).**  
1917 жылы қарашада өткен IV Төтенше өлкелік мұсылман съезі орталығы Қоқан қаласы болатын Түркістан автономиясын (Түркістан мұхтарияты) құру жөнінде шешім қабылдады. Съезде сөйлеген сөзінде Мұстафа Шоқай:  
*«Орталықта болып жатқан жағдайлар шет аймақтарды... өздерінің қорғап қалуына мәжбүрлеп отыр. Большевиктердің Қазақ қан төгiсінен... Түркістан өз тағдырын өзі шешуі керек».* Автономия үкіметін көрнекті қайраткер **М. Тынышбаев**, кейін Мұстафа Шоқай басқарды. Автономияны қолдаушылар арасында үлкен келіспеушіліктер туындады. Белгілі мөлшерде үкіметтің нақты тірегі болмады, автономияны қорғайтын жасақ қару-жарақпен қажеттіше қамтамасыз етілмеді. Мұстафа Шоқай билігі Қоқан мен уезд көлемінде ғана...

64

END OF PAGE: 64
START OF PAGE: 65
```markdown
шектеліп қалды. Осыған қарамастан М. Шоқай бүкіл Түркістанды бір автономиялық республикаға біріктіріп, оны демократиялық Ресейдің құрамына енгізу идеясын қозғады. Алайда большевиктер ұлттық үкіметтің өмір сүруімен келісіксі келмеді. Орта Азия аумағында ұлттық мемлекеттілікті құрудың алғашқы әрекеті қайғылы аяқталды.

1918 жылдың қаңтарында Қоқан қаласына Ташкенттен большевиктердің жазалаушы отряды жіберілді. Жазалау шараларына армяндардың «Дашнакцутюн» саяси партиясының мүшелері де қатысты. Большевиктер сөз жүзінде әр ұлттың өзін-өзі билеу құқығы болады деп айтса да, іс жүзінде ешқандай да ұлттық-діни негіздегі құрылымдар құруға мүмкіндік бермеді. Өзбек пен қазақтан тұратын екі мың сарбаз большевиктердің әскери күшіне қарсы тұра алмады. Қару-жарақ жетіспеді. Тәжірибелі офицерлер мен әскери дайындықтың жоқтығы анық байқалды. 1918 жылдың 29 қаңтарында жазалаушы отряд қаланы басып алып, тонады, жергілікті халықты қырғынға ұшыратты. Қаланы өртеп жіберді. 150 мыңдық қала халқының жартысы ғана тірі қалды, қалғаны қашты. 1918 жылдың 4–7 ақпан аралығында 10 мыңнан астам бейбіт тұрғын өлтірілді.

Осылайша, Түркістан халқының еркімен құрылған алғашқы мемлекеттік құрылым өзінің жұмысын тоқтатты.

1918 жылы сәуірде Ресейден жіберілген большевиктердің басшылығымен құрамында Қазақстанның оңтүстік аймақтары енген Түркістан Автономиялық Кеңестік Социалистік Республикасы жарияланды. Түркістан АКСР-інің астанасы Ташкент қаласы болды.

2. Алашорда үкіметінің қызметі. Алаш қозғалысы 1917 жылдың соңында партиялық құрылыс мәселесінен ұлттық автономия құру әрекетіне көшті. Большевиктермен жүргізілген келісім нәтиже бермеді, өйткені Алаш қайраткерлері пролетариат диктатурасы мен тап күресі идеясын қолдамады. Большевиктер ұлттық мемлекеттердің құрылуынан ғана емес, түркі халықтарының бірігіп кетуінен сақтанды.

1917 жылы 5–13 желтоқсанда Орынборда «Алаш» партиясының Екінші бүкілқазақ съезі өтті. Оған барлық қазақ облыстарының өкілдері қатысты.

Екінші бүкілқазақ съезінің қарарында *қазақтар мен қырғыздарды қиыншылықтар мен тәртіпсіздіктерден қорғау үшін дереу милиция құру қажеттілігі туралы* ерекше атап көрсетілді.

Съезде қазақ халқының саяси тағдырына қатысты маңызды құжаттар қабылданды. Съезд «Алаш» атауымен қазақ автономиялық үкіметінің құрылғаны жөнінде мәлімдеді. **Алашорда (Алаш автономиясы үкіметі)** деген атпен *Уақытша халықтық кеңес* – үкімет құрылғаны айтылды.

Бұл қазақ автономиясының құрамына Бөкей Ордасы, Орал, Торғай, Ақмола, Семей облыстары, Закаспий облысы мен Алтай губерния-
```

65

END OF PAGE: 65
START OF PAGE: 66
сының қазақтар мекендейтін аудандары енуге тиіс екені жөнінде қаулы қабылданды. Алашордаға қазақ халқына жүргізілетін бүкіл атқарушылық билікті дереу өз қолына алуға тапсырма берілді. Автономияның орталығы Семей қаласы болып жарияланды.

Алашорда үкіметінің тапсырмасы бойынша 1918 жылы наурызда Халел және Жаханша Досмұхамедовтер Мәскеуге келіп, большевиктер үкіметінің басшысы В. И. Ленинмен және ұлттар істері жөніндегі Халық Комиссары И. В. Сталинмен кездесіп, оларға II Бүкілқазақ съезінің қаулысын тапсырды.

Алаш қайраткерлері демократиялық қағидаларды ұстана отырып, барлық азшылықтағы ұлттардың теңдігін жариялады. Алашордадың Уақытша халықтық кеңесі 25 адамнан тұрса, оның 10-ы басқа халық өкілдері еді. Алашорда үкіметінің құрамына 15 мүше енген болатын. Олар – Ә. Бөкейхан, Ж. Досмұхамедов, Ә. Ермеков, М. Тынышбаев, Б. Құлманов, Ж. Ақбаев, Б. Мәметов, О. Өлжанов және басқа қайраткерлер. Алашордадың Уақытша халықтық кеңесі төрағасын сайлау демократиялық негізде өтті. Ә. Бөкейхан, Б. Құлманов, А. Тұрлыбаев өз кандидатураларын ұсынды. Жасырын дауыс беру қорытындысы бойынша 40 дауыс жинап, Алаш қозғалысының белгілі қайраткері Ә. Бөкейхан үкімет төрағасы атанды.

Алашордадың батыс бөлімінің төрағалығына Жаханша Досмұхамедов сайланды. Бөлімнің қарамағына бұрынғы Ойыл уәлаятының жеріне қоса Бөкей Ордасының Ақтөбе, Ырғыз уездерінің аумағы кірді. Алаш (Семей) қаласында Алашордадың шығыс бөлімі құрылды.

Жетісу жерінде Отыншы Өлжанов Алашорда милициясын құрып, жасаќтады. Алашорда үкіметінің мүшесі, қоғам қайраткері, ағартушы О. Өлжанов большевиктермен кескілескен қан майданда 1918 жылы тамыз айында ерлікпен қаза тапты.

Алашорда башқұрт автономиясы және басқа да ұлттық үкіметтермен одақтасуға әрекет жасады. 1918 жылы 8–23 қыркүйекте Уфа қаласында большевиктерге қарсы партиялар мен үкіметтердің кеңесі өтті. Оған Бүкілресейлік Құрылтай жиналысының мүшелері, Уақытша Сібір үкіметінің, Орал облыстық үкіметінің, Орынбор қазақ әскерінің, Башқұртстан, Алашорда, Түркістан үкіметтерінің және ішкі Ресей мен Сібірдің түркі-татар халқының өкілдері қатысты. Большевиктерге қарсы Уақытша Бүкілресейлік үкіметті сайлау туралы шешім қабылданды.

Одақтас болғанымен, ақ гвардияшылардың Колчак үкіметі Алаш автономиясын мойындамады, олар біртұтас бөлінбейтін Ресейді қалады. Колчак құрған Уақытша Сібір үкіметі 1918 жылдың қазанында Алашорда қызметіне тыйым салған шешім қабылдады. Осы тұрғыдағы әрекеттері жазалау шараларымен қатар жүргізілді. Қазақ халқына қарсы әрекеттерінде атаман Анненковтың отряды ерекше қатыгездік танытты.

66

END OF PAGE: 66
START OF PAGE: 67
```markdown
Алаш қайраткерлері елдегі әскери-саяси жағдай, қазақ қоғамы экономикалық дамуының әлсіздігіне байланысты толық автономия алу идеясының қиындық тудыратнын айқын сезінді. Кеңес өкіметінің орнау кезеңінде жаңа өкіметпен қарым-қатынасы келісімге келуге ауысты.

### 3. Қазақстанда ұлттық автономиялар құрудың тарихи маңызы.
Алаш зиялылары автономия құруда ұлттық бірлік пен аумақтық тұтастық ұстанымын басшылыққа алды. Алашорда үкіметі және Түркістан мұхтарияты ұлт-азаттық қозғалыстар мен мемлекеттік дәстүрдің жандануыына үлкен ықпал етті. Кейін Қазақ АССР-інің одақтас республикаға айналуына және тікелей тәуелсіз Қазақстан Республикасының негізі қалануында зор рөл атқарды.

> **Ойлан!**  
> Ұлттық автономия құрудың тарихи маңызы неде?

1. Ұлт зиялыларының белсенді болуы қандай жағдайға алып келуі мүмкін?  
2. «Алашорда үкіметі мен Түркістан автономиясы қазақ халқының тәуелсіздік алу үдерісін жеделдетті». Бұл пікірге қатысты ойларың қандай?  
3. «Байыпты да парасатты саясат жүргізе отырып, бүкіл түркі атаулыны бір қазанға қайнатып, ақырында, бір ұлттық мемлекет түзу». Бұл қай автономияның алға қойған мақсаты еді?  
4. Кестені толтырыңдар.

|                       | Мақсаты | Жеңілу себептері |
| --------------------- | ------- | ---------------- |
| Алашорда үкіметі      |         |                  |
| Түркістан автономиясы |         |                  |


5. «Алаш» партиясын құрудағы түпкі мақсат қазақ халқының тәуелсіздігі болды» тақырыбында 120-150 сөз аралығында ой толғау жазыңдар. Тірек сөздер: _автономия, съезд, тәуелсіздік, бағдарлама, тарихи маңызы._  
6. Деректі оқып шығып, сұрақтарға жауап беріңдер. Большевиктердің «Ресей мен Шығыстың барлық еңбекші мұсылмандарыңа!» деген үндеуінен: «Бұдан былай сіздердің діндеріңіз бен әдет-ғұрыптарыңыз, ұлттық және мәдени мекемелеріңіз еркін, оларға ешкім қол сұқпайды деп жарияланады. Өздеріңіздің ұлттық өмірлеріңізді еркін және кедергісіз құра беріңіздер. Сіздердің бұған құқықтарыңыз бар».  
а) Үндеу кімдерге арналған?  
ә) Үндеудегі негізгі ой қандай?  
б) Неге большевиктер қазақ халқының автономия алу мәселесіне қарсы шығып, өз ойларын өзгертті деп ойлайсыңдар?

----

> **Автономия** (грек. өзін-өзі басқару) –  
> 1) мемлекеттің белгілі бір аймағындағы кең көлемді ішкі басқару;  
> 2) бірыңғай Конституцияның негізінде басқарылатын мемлекеттің бөлінбейтін бөлігі.  
> **Алаш автономиясы** – 1917 жылғы 5–13 желтоқсанда Орынбор қаласында өткен Екінші бүкілқазақ съезінде құрылған қазақ халқының ұлттық-аумақтық мемлекеттік құрылымы (1917–1920).
```

END OF PAGE: 67
START OF PAGE: 68
```markdown
**Түркістан автономиясы** (мұхтарияты) – 1917 жылы қарашада Түркістан өлкесі халықтарының өзін-өзі басқаруын қамтамасыз ету мақсатында құрылған мемлекеттік құрылым.

----

### Әлжанов Отыншы (1873–1918)
Көрнекті қоғам қайраткерлерінің бірі. «Киргизская степная газетада» қазақ халқының тарихы мен мәдени, этнографиялық өмірі жайлы 40-тан астам мақала жазған. Алашорда үкіметінің мүшесі, Алаш идеясы үшін қолына қару алып та күрескен.

----

### ТҮРКІСТАН АВТОНОМИЯЛЫҚ КЕҢЕСТІК СОЦИАЛИСТІК РЕСПУБЛИКАСЫ – 1918–1924 жылдары РКФСР құрамында болған автономиялық құрылым. Түркістан автономиясы күшпен құлатылғаннан кейін өлкедегі билік толығымен Түркістан АКСР-і ХКК қолына көшті.

1918 жылдың 20 сәуірі мен 1 мамыры аралығында Ташкентте Түркістан өлкесі кеңестерінің V съезі өткізілді. Съезге қатысқан 251 делегаттың 120-сі жергілікті ұлт өкілдері болды. Съездің күн тәртібіне өлкеде кеңестік автономиялық республика құру басты мәселе етіліп қойылды. Съезде большевиктер ұсынған ереже қабылданды. Оған сәйкес Бұқар әмірлігі мен Хиуа хандығынан өзге Түркістан өлкесінің аумағында РКФСР құрамындағы Түркістан Автономиялық Кеңестік Социалистік Республикасы (ТАКСР) жарияланды. Оның орталығы болып Ташкент қаласы белгіленді. Сөйтіп, Жетісу, Сырдария және Закаспий облыстарына қараған Қазақстанның оңтүстік өңірі ТАКСР құрамына енді. Қабылданған ережеде ТАКСР-ны РКФСР орталығының үкіметін мойындайтындығы, сондай-ақ онымен өз іс-әрекеттерін үйлестіретіндігі атап көрсетілді. ТАКСР-ның заң шығарушы органы жұмысшы, шаруа және мұсылман диқандары депутаттары кеңесінің съезі деп жарияланып, оның жоғары тұрақты органы ОАК болды. Атқарушы билік ХКК-не берілді. Съезде Түркістан халқының көпұлтты құрамы ескерiле отырып, үкімет құрамында Ұлт iстерi жөніндегі комиссариат құру және оның бөлімдерін ашу туралы шешім қабылданды. Оған жекелеген ұлттар арасында саяси ұйымдастыру жұмыстарын жүргізу, олардың мүддесін қорғау міндеті жүктелді. Осы съезде ТАКСР ОАК мен ХКК құрамы сайланды. ОАК-ге сайланған 27 мүшенің тек 7-уі ғана, ал ХКК-дегі 16 мүшенің 6-уы ғана жергілікті ұлт өкілдері болды. ТүрКОАК-не төрағалыққа П. А. Кобозев, ХКК-нің төрағасы болып Ф. И. Колесов сайланды. Осылайша съезде ұлттардың өзін-өзі билеу принципі жүзеге аспай, өлкені басқару ісі өзге ұлт өкілдерінің қолында қалды. Мұның өзі «кеңестік автономия» моделінің «ұлттық автономия» моделімен үйлеспейтіндігін аңғартты.

*Қазақстан тарихы. Энциклопедия. / Жалпы редакциясын басқарған З. Е. Қабылдинов. – Алматы: «Литера-М» ЖШС, 2020. 3-том, 543-бет.*

----

**Түркістан Автономиялық Кеңестік Социалистік Республикасының құрылуы өлкe халықтарының мүддесіне сай келді ме?**
```

END OF PAGE: 68
START OF PAGE: 69
Тест тапсырмалары

1. Алаш автономиясының орталығы:  
А) Орал  
Ә) Семей  
Б) Ақмола  
В) Орынбор  

2. Жетісу жерінде Алашорда милициясын құрып, жасақтаған:  
А) А. Түрлыбаев  
Ә) Б. Құлманов  
Б) Б. Мамытов  
В) О. Әлжанов  

3. Орынборда Екінші бүкілқазақ съезі өтті:  
А) 1917 жылы сәуірде  
Ә) 1917 жылы қазанда  
Б) 1917 жылы ақпанда  
В) 1917 жылы желтоқсанда  

----

§13.  
# Қырғыз (Қазақ) Автономиялық Кеңестік Социалистік Республикасының құрылуы

**Зерттеу сұрағы:** Қырғыз (Қазақ) Автономиялық Кеңестік Социалистік Республикасы құрылуының тарихи маңызы неде?  
Бүгінгі сабағымызда Қазақстанда құрылған ұлттық автономиялардың маңыздылығына баға береміз.

### Тірек сөздер:

| Қазақша                                         | Орысша                                                     | Ағылшынша                                                 |
| ----------------------------------------------- | ---------------------------------------------------------- | --------------------------------------------------------- |
| Қырғыз (Қазақ)<br/>АКСР-і<br/>Съезд<br/>Межелеу | Киргизская (Казахская)<br/>АССР<br/>Съезд<br/>Размежевание | The Kyrgyz (Kazakh)<br/>ASSR<br/>Congress<br/>Demarcation |


### Тақырыпқа шығу:

1. *«Азамат соғысы елдегі жағдайды ушықтырып жіберді. Кеңес билігі республикадағы барлық ұлттардың мүддесін ескеру қажеттігін сезінді».*  
Бұл пікірмен келісесіңдер ме?  

2. Алаш автономиясы мен Түркістан мұхтарияты қазақ жерінде ұлттық мемлекет құрылуына алғашқырт болды ма?

69

END OF PAGE: 69
START OF PAGE: 70
Ойлан!  
ҚырРевком (ҚазРевком) қандай мақсатпен құрылды?

# 1. Қырғыз (Қазақ) АКСР-ін құруға дайындық шаралары.

Ішкі оппозиция мен шетел интервенциясының біріккен күштерін жеңгеннен кейін елде бейбіт шаруашылық құрылысқа көшу үшін жағдайлар қалыптасты. Мемлекет дамудың жаңа сатысы халықшаруашылығын қайта қалпына келтіру кезеңіне өтті.

Азамат соғысы большевиктерге шет аймақтардағы ұлттық мемлекеттілікті құру идеясымен санасу қажеттігін көрсетіп берді. Кеңес үкіметі Қырғыз (Қазақ) Автономиялық Кеңестік Социалистік Республикасын құру шараларына дайындала бастады.

1918 жылы наурызда РКФСР Ұлттар істері жөніндегі халық комиссариаты Қазақ кеңестік ұлттық автономиясын құру бойынша дайындық жұмыстарын жүргізу үшін Халық комиссариатының жанынан Қырғыз (қазақ) бөлімін құру туралы шешім қабылдады.

*РКФСР Халық Комиссарлары Кеңесінің 1919 жылы 10 шілдеде В. И. Ленин қол қойған декретімен «Қырғыз (Қазақ) өлкесін басқару жөніндегі революциялық Комитет (Қазревком)» құрылды.* Қазревком мемлекеттік билік пен мемлекеттік жоғары басқару органының міндетін атқарды. Қазақ өлкесін басқару жөніндегі декретке сай, Ревкомның басқаруына Астрахан губерниясы аумағының қазақтар мекендеген бөліктері, Орал, Торғай, Ақмола, Семей облыстары қарады. Қазревкомның алғашқы құрамына **С. Пестковский** (Қазревком төрағасы), **А. Байтұрсынұлы**, В. Лукашев, Ә. Жангелдин, М. Тұңғаншин, С. Мендешев, Б. Қаратаев кірді. Кейін Қазревкомға Ә. Әйтиев, А. Авдеев, А. Әлібеков, Б. Қаралдин, С. Арғыншиев, С. Сейфуллин, Х. Ғаббасов, Т. Седельников, В. А. Радус-Зенькович т.б. мүше болды. 1920 жылы 9 наурызда Қазревком Алашорда үкіметі мен оның аймақтық бөлімшелерін толық жою туралы бұйрық шығарды. Қазревком 1919 жылдың шілдесінен Қырғыз (Қазақ) АССР-і құрылған 1920 жылғы қазан аралығында қызмет етті.

# 2. Қырғыз (Қазақ) АКСР-інің құрылуы.

1920 жылы 26 тамызда Кеңес үкіметі – БОАК (Бүкілодақтық атқару комитеті) пен РКФСР (Ресей Кеңестік Федеративтік Социалистік Республикасы) ХКК-і – РКФСР-дің құрамында, астанасы Орынбор қаласында болатын «Қырғыз (Қазақ) Автономиялық Кеңестік Социалистік Республикасын құру туралы» Декрет жариялады. Қырғыз (Қазақ) АКСР-ін құру туралы Декрет Қазақстан аумағын анықтады. Қырғыз (Қазақ) АКСР-індегі басқару органдары – депутаттардың жергілікті Кеңестері, ОАК пен Халық Комиссарлары Кеңесі болатынын белгіледі. Әскери істерді басқару үшін Қазақ әскери комиссариаты ұйымдастырылды. 1920 жылы 4–12 қазан аралығында Орынборда Қырғыз (Қазақ) АКСР-і Кеңестерінің Құрылтай

70

END OF PAGE: 70
START OF PAGE: 71
```markdown
съезі болып өтті. 1920 жылдың 12 қазаны – қазақ кеңестік ұлттық мемлекеттіліктің құрылған күні.

Съезд үкіметтің жоғарғы органдары – Республика­ның Орталық Атқару Комитеті мен Халық Комиссарлары Кеңесін сайлады. Қырғыз (Қазақ) АКСР ОАК-нің төрағасы болып Сейітқали Мендешев, Қырғыз (Қазақ) АКСР ХКК-нің төрағасы болып В. Радус-Зенькович сайлан­ды. Съезде қазақ кеңестік мемлекеттілігін құрудың негізгі қағидалары Конституциялық негізде анықталған «Қырғыз (Қазақ) АКСР-і еңбекшілері құқықтарының декларациясы» қабылданды. Декларация республика­ның бүкіл өмірін социалистік қайта құруға бағытталған ке­шенді шараларды анықтады. Ол Қазақстан еңбекшілерінің саяси құ­қықтарын бекітіп, азаматтардың міндеттерін айқындады. Декларация Қырғыз (Қазақ) Кеңестік Социалистік Республикасының бірінші Кон­ституциясы қабылданған 1937 жылға дейін республика тұрғындарының құқықтарын бекіткен конституция ретінде қолданылды.

1921–1922 жылдары Қазақстанда ашаршылық орын алды. Орынбор қазақ халқының осы ауыр кезеңінде ашаршылыққа ұшырағандарға көмек көрсету орталығына айналды. Орынбор Кеңес үкіметінің алғашқы онжылдығында Қырғыз (Қазақ) Автономиялық Кеңестік Социалистік Республикасының астанасы ғана емес, сонымен қатар Қазақ ұлттық кадр­ларын дайындаудың да орталығы еді. Жаңа құрылған Республикаға кадр­лар өте қажет болды. Қазақ автономиясының басқару органдарына бұрын Алашорда үкіметіне кірген қазақ демократиялық зиялыларының өкілдері тартылды.

Қырғыз (Қазақ) АКСР-інің аумағына Ақмола облысының Атбасар, Ақмола, Көкшетау, Петропавл уездері мен Омбы уезінің бір бөлігі; Се­мей облысының Павлодар, Семей, Өскемен, Зайсан, Қарқаралы уездері; Торғай облысының Қостанай, Ақтөбе, Ырғыз, Торғай уездері; Орал облысының Орал, Ілбішін, Темір, Гурьев уездері қарады. Республика қарамағына Маңғыстау уезі, Каспий жағалауы облысының Красноводск уезіндегі төртінші және бесінші Адай болыстары, сонымен қатар Астра­хан губерниясының Синеморье болысы, Бөкей Ордасы, Приморский округінің қазақтар қоныстанған аймақтары енгізілді. Орынбор губерниясы да Қырғыз (Қазақ) АКСР-інің қарамағында болды.

Қырғыз (Қазақ) АКСР-інің жер аумағы 1920 жылғы дерек бойынша 1 871 239 шаршы версті (1 верст – 1,07 шақырым) құрады.

3. Қазақ жерлерінің Қырғыз (Қазақ) АКСР-і құрамына біріктірілуі. Қазақстандағы отаршылдық саясаттың ауыр мұрасы – өлкенің

<div style="border:1px solid #000; padding:10px; margin-top:10px; width:300px;">
<b>Картамен жұмыс</b><br><br>
Картаны негізге ала отырып, 1921 және 1924 жылдарда­ғы шегаралық межелеудің Қазақстан Республикасының қазіргі шегарасының қалып­тасуына қалай ықпал еткен­дігіне талдау жаса.
</div>

71
```

END OF PAGE: 71
START OF PAGE: 72
ҚАЗАҚ АВТОНОМИЯЛЫҚ КЕҢЕСТІК

![Map showing the Kazakh Autonomous Soviet Socialist Republic boundaries and regions](image)

- ҚАЗАҚ АКСР-інің шекарасы (green solid line)
- Облыстар шекарасы (purple dashed line)
- Теміржол (black and white dashed line)
- Мемлекеттік шекара (solid black line)

Key locations on the map:
- Орынбор (red dot)
- Орда
- Орал
- Ақтөбе
- Темір
- Торғай
- Арал
- Қазалы
- Гурьев
- Александровск форты

Bodies of water:
- Каспий Теңізі (Caspian Sea)
- Арал Теңізі (Aral Sea)

Regions:
- Бөкей Ордасы
- Орал облысы
- Торғай облысы
- Сырдария облысы
- Түркістан

Railway lines and borders are marked as per legend.

72

END OF PAGE: 72
START OF PAGE: 73
СОЦИАЛИСТІК РЕСПУБЛИКАСЫ

![Map showing regions and cities](https://user-images.githubusercontent.com/)

----

Қазақ АКСР-інің астаналары:
- Орынбор
- Қызылорда
- Алматы

----

Қазақстан Республикасының қазіргі шегарасы

----

Map details:

- Regions:
  - Ақмола облысы
  - Семей облысы
  - Жетісу облысы

- Cities:
  - Петропавл
  - Омбы
  - Көкшетау
  - Екібастұз
  - Ақмола
  - Қарағанды
  - Павлодар
  - Семей
  - Өскемен
  - Зайсан
  - Қызылорда
  - Түркістан
  - Шымкент
  - Ташкент
  - Мерке
  - Фрунзе
  - Гавриловка (Талдықорған)
  - Лепсі

- Lakes:
  - Теңіз көлі
  - Жайсан көлі
  - Алакөл көлі
  - Балқаш көлі

----

Page number: 73

END OF PAGE: 73
START OF PAGE: 74
жекелеген әкімшілік-аумақтық бөліктердің арасында бөлшектеніп кетуі еді. Қырғыз (Қазақ) АКСР-інің құрылуы қазақтар мекендеген барлық жерлерді біріктіру мәселесін қойды. *1921 жылы Қазақстанның батысы мен солтүстігінде және Батыс Сібірде шегаралық межелеу болып өтті. Орта Азияны ұлттық-аумақтық жағынан межелеу мен қазақ жерлерін біріктіруді шешу жөнінде үлкен дайындық жұмыстары жүргізілді.* Түркістанның құрамына кірген Жетісу мен Сырдария облыстарын Қазақстанға қосу жөніндегі идея Азамат соғысы кезінде-ақ пайда болды. Осы облыстардағы қазақтар солтүстік облыстармен бірігіп, бір республиканың құрамында болу тілегін білдірді. 1924 жылы Түркістан ОАК-нің Төтенше сессиясы Орта Азия республикаларын ұлттық-мемлекеттік тұрғыдан межелеу жөнінде қаулы қабылдады. Межелеудің нәтижесінде Қырғыз (Қазақ) АКСР-іне Ақмешіт, Қазалы, Шымкент, Түркістан уездері, Әулиеата уезінің көп бөлігі, бұрынғы Сырдария облысының Ташкент пен Мырзашөл уездерінің бір бөлігі берілді. Қырғыз (Қазақ) АКСР-інің қарамағына Жетісу облысының Алматы, Жаркент, Лепсі, Қапал (Талдықорған) уездері мен Пішпек (Бішкек) уезінің Георгиев, Шу, Қаранеқіс болыстары өтті. Орынбор губерниясы Қырғыз (Қазақ) АКСР-і құрамынан шығарылды. 1925 жылы Қазақстан аумағы ұлғайып, 2,7 млн шаршы шақырымды құрады, халқының саны 5 млн 230 мың адамға жетті.

Орта Азиядағы ұлттық-мемлекеттік межелеудің нәтижесінде қазақ жерлерін біртұтас кеңестік қазақ мемлекетіне біріктіру аяқталды. Осыған орай Қазақстанның халық саны ұлғайып, аумағы кеңейді, экономикалық күш-қуаты артты.

Қазақ жері аумағының қалыптасуында Ә. Бөкейхан, Т. Рысқұлов, С. Қожанов, Ә. Ермеков, У. Танашев т.б. зор еңбек сіңірді. Қырғыз (Қазақ) АКСР-інің аумағы едәуір дерлік ұлғайды. 1926 жылғы халық санағы бойынша қазақтар Қазақстанның барлық халқының жартысынан астамын, яғни 61,3%-ын құрады.

1925 жылы 15–19 сәуір аралығында Ақмешіт қаласында Қырғыз (Қазақ) АКСР-і Кеңестерінің V съезі өтті. Оған алғаш рет бүкіл Қазақстанның өкілдері қатысты. Съезде халқымыздың тарихи «қазақ» атауы қалпына келтірілді. Қырғыз АКСР-і атауы Қазақ АКСР-і, Ақмешіт қаласының аты Қызылорда деп өзгертілді. Республика астанасы Орынбордан Қызылордаға көшірілді.

Қазақ халқының аумақтық бірігуі мемлекеттілікті нығайтып, республиканың экономикалық және мәдени дамуы үшін маңызы зор болды.

74

END OF PAGE: 74
START OF PAGE: 75
Қазақ АКСР-інің құрылуы – халқымыздың тарихындағы аса маңызды оқиғалардың бірі.

1. Автономиялық республиканы құру үшін қандай факторлар қажет?  
2. Қырғыз (Қазақ) АКСР-інің Алашорда үкіметі мен Түркістан автономиясынан айырмашылығы қандай?  
3. Неге большевиктер қазақ халқына автономия берді деп ойлайсыңдар?  
4. Неліктен қазақтың жер аумағы мәселесінің шешілуі ұлт зиялылары үшін аса маңызды болды?  
5. «Қырғыз (Қазақ) АКСР-інің алғашқы астанасы ретінде Орынбор қаласының таңдалуы большевиктер үшін тиімді еді» деген пікірмен келісесіңдер ме?  
6. Қырғыз (Қазақ) АКСР-і құрылуының себебі мен нәтижесін көрсетіңдер.  

| Қырғыз (Қазақ) АКСР-нің құрылуы<br/>Себептері | Қырғыз (Қазақ) АКСР-нің құрылуы<br/>Нәтижесі |
| --------------------------------------------- | -------------------------------------------- |
|                                               |                                              |


7. «Қырғыз (Қазақ) АКСР-і құрылуының тарихи маңызы зор» деген ойды ПТМС формуласында талдаңдар.  
**Позиция:** Мен солай санаймын ...  
**Түсіндіру:** Себебі ...  
**Мысал:** Мен мұны мынадай дәлелдер/дәйектер арқылы дәлелдей аламын ...  
**Салдар:** Айтылған жайт бойынша мынадай қорытынды жасаймын ...  

**Шығармашылық тапсырма.** Қырғыз (Қазақ) АКСР-і картасын зерттеп, кейіннен қосылған немесе алынған аумақтарды анықтаңдар. Қазіргі Қазақстан мен Қырғыз (Қазақ) АКСР-інің карталарын салыстырып, аумақтық өзгерістерді көрсетіңдер.

----

> **Қырғыз (Қазақ) АКСР-і, Қырғыз (Қазақ) Автономиялық Кеңестік Социалистік Республикасы** – 1920–1936 жылдардағы Кеңестік автономиялық мемлекеттік құрылым.  
> **Межелеу** – мөлшерлеу, белгілі бір аумақтың көлемін белгілеу.  
> **Съезд** – партия, кеңес және басқа қоғамдық ұйымдар өкілдерінің әлеуметтік, келелі мәселелерді қарайтын, талқылайтын, шешетін жиналысы.

----

> **Пестковский Станислав Станиславович** (1882–1943) – қоғам және мемлекет қайраткері. 1919 жылдың шілдесінен 1920 жылдың маусымына дейін Қырғыз (Қазақ) революциялық комитетінің төрағасы, 1920 жылдың сәуірінен РК(б)П Қырғыз (Қазақ) бюросының төрағасы болды.

75

END OF PAGE: 75
START OF PAGE: 76
Кеңестердің Бүкілқазақтық V съезінің қазақ халқының тарихи дұрыс атауын қалпына келтіру туралы Қаулысы

----

Қырғыз халқының тарихи дұрыс атын қалпына келтіру үшін Кеңестердің V съезі қаулы етеді: қырғыздар алдағы уақытта қазақтар деп аталсын.

*Қазақстандағы социалистік құрылыс қалпына келтіру кезеңінде (1921–1925 жж.). Құжаттар мен материалдар жинағы. – Алматы, 1962, 153-6.*

**Бүкілодақтық Орталық Атқару Комитетінің Қырғыз АКСР-інің атын Қазақ АКСР-і және Ақмешіттің атын Қызылорда деп өзгерту туралы Қаулысы**  
*1925 жылғы 15 маусым*

Қырғыз АКСР-і Кеңестерінің V съезінде білдірілген Қырғыз АКСР-і еңбекшілерінің еркіне сәйкес, Бүкілодақтық Орталық Атқару Комитетінің Төралқасы қаулы етеді:  
1. Қырғыз АКСР-інің аты Қазақ АКСР-і деп өзгертілсін.  
2. Қырғыз АКСР-і үкіметі орналасқан жер – Ақмешіт қаласының аты Қызылорда қаласы деп өзгертілсін.

*КОКП және Кеңес үкіметі Қазақстан туралы. 1917–1977 жж. Құжаттар мен материалдар жинағы. Алматы, 1978, 78-6.*

1. Халықтың «қазақ» атауы қай жылы қалпына келтірілді?  
2. Қызылорда қаласы қай жылдары астана болды?

----

# Тест тапсырмалары

1. Қазревкомның алғашқы төрағасы:  
А) Х. Ғаббасов  
Ә) М. Тұңғаншин  
Б) В. А. Радус-Зенькович  
В) С. Пестковский  

2. 1920 жылы 26 тамызда:  
А) «Қазақ АКСР-і еңбекшілері құқықтарының декларациясы» қабылданды  
Ә) «Алашорда» үкіметі мен оның аймақтық бөлімдерін тарату жөнінде шешім шығарылды  
Б) Орынборда Қырғыз (Қазақ) АКСР-і Кеңестерінің құрылтай съезі өтті  
В) «Қырғыз (Қазақ) Автономиялық Кеңестік Социалистік Республикасын құру туралы» Декрет жарияланды  

3. 1925 жылы Қызылорда қаласында өткен Қырғыз (Қазақ) АКСР-і Кеңестері V съезінің маңызы:  
А) Қазақстанның қазіргі шекарасы толық межеленді  
Ә) Халқымыздың тарихи «қазақ» атауы қалпына келтірілді  
Б) Жетісу мен Сырдария аумақтарын Қазақстанға қосу жөнінде шешім шығарылды  
В) Қырғыз (Қазақ) АКСР-інің астанасы Орынбор деп танылды  

76

END OF PAGE: 76
START OF PAGE: 77
§14–15. «Әскери коммунизм» саясатына жаңа экономикалық саясатқа көшу

**Зерттеу сұрағы:** Қазақстан үшін жаңа экономикалық саясаттың артықшылықтары қандай болды?

Бүгінгі сабағымызда ХХ ғасырдың 20-жылдарындағы өміршіл-әкімшілік жүйе саясатының зардаптарын талдаймыз. Деректер мен дәйектерді салыстыру арқылы жаңа экономикалық саясаттың нәтижесінде орын алған өзгерістерді анықтаймыз.

### Тірек сөздер:

| Қазақша                                                                         | Орысша                                                                                           | Ағылшынша                                                                  |
| ------------------------------------------------------------------------------- | ------------------------------------------------------------------------------------------------ | -------------------------------------------------------------------------- |
| «Әскери коммунизм» саясаты<br/>Азық-түлік салғырты<br/>Жаңа экономикалық саясат | Политика «военного коммунизма»<br/>Продовольственная разверстка<br/>Новая экономическая политика | The policy of «War Communism»<br/>Food discovery<br/>New economical policy |


### Тақырыпқа шығу:

Суреттегі ұран: *«Барлық артық өнім – мемлекетке. Жекеменшікке бір тиын да берілмесін».*

1. Барлық артық өнімді мемлекетке өткізу қандай жағдайға алып келуі мүмкін?  
2. Артық өнімді мемлекет қорына өткізу туралы бастаманы халық қалай қабылдады?

----

### 1. «Әскери коммунизм» саясаты.

«Әскери коммунизм» саясаты Азамат соғысы мен шетелдік интервенция жылдары елдегі материалдық ресурстардың тапшылығы кезінде енгізілді. Оның тікелей міндеті өндіріс пен бөлуді орталықтандыру, мемлекеттің иелігіне қорғаныс мүдделеріне сай елдің азық, шикізат т.б. ресурстарын шоғырландыру мен тиімді пайдалану еді. «Әскери коммунизм» саясаты енгізілгеннен

77

END OF PAGE: 77
START OF PAGE: 78


кейін ірі кәсіпорындармен қатар, орта, тіпті ұсақ кәсіпорындар да национализацияланды (мемлекет қарамағына алынды).

Астық монополиясы мен азық-түлік салғырты, жалпыға бірдей еңбек міндеткерлігі енгізілді. Ақшалай жалақының орнына коммуналдық қызмет, транспорт т.б. үшін карточкалық «паек» берілді.

Ауылшаруашылығындағы «әскери коммунизмнің» көрінісі азық-түлік салғырты болды. Азық-түлік салғырты бойынша шаруалардан өндірілген өнімнің өз күнкөрісіне жететін шамалы бөлігінен басқасының бәрі тартып алынды. «Артық өнімдер» қарулы азық-түлік отрядтары мен армияның көмегімен жиналды.

Азамат соғысы мен «әскери коммунизм» саясаты (салғырт, конфискация, кулактарды тәркілеу) ауылшаруашылығын аса ауыр жағдайға әкеп соқтырды. Соғысқа дейінгі уақытпен салыстырғанда жыртылатын жер көлемі екі еседен аса, жиналған астық мөлшері үш еседен аса азайды. Малшаруашылығы саласы бұдан да ауыр жағдайға ұшырады. «Қызылдар» мен «ақтардың» тарапынан малды үнемі реквизициялау (тартып алу) және жұт мал басының шұғыл кемуіне әкеп соқты. Бұл жылдар ішінде малдың барлық түрлерінің саны 10,5 млн-ға кеміді. «Әскери коммунизм» саясатының ең ауыр салдары Қазақстандағы 1920 жылдардың басындағы жаппай ашаршылық болды.

<div style="border:1px solid #000; padding:10px; margin:10px 0; width:200px; text-align:center;">
  <img src="QR_code_image" alt="QR code" style="width:100px; height:100px;"/><br/>
  Жасанды интеллект арқылы дайындалған бейнежазбаны көр.
</div>

<div style="border:1px solid #000; padding:10px; margin:10px 0; width:300px;">
  <b>Ойталқы</b><br/>
  1921–1922 жылдардағы ашаршылық қазақ халқының демографиялық дамуына қалай әсер етті?
</div>

## 2. 1921–1922 жылдардағы ашаршылық.

Республиканың басым бөлігінде 1921 жылы қуаныштық орын алып, қатты жұт жайлады. Жұттың кесірінен малдың 80%-ына жуығы қырылып қалды. Аштық жайлаған аймақтар қатарына БОАК-тың 1921 жылдың жазындағы

декретімен Орал, Орынбор, Ақтөбе, Бөкей Ордасы, Қостанай губерниялары жатқызылды. 1921 жылдың қарашасында елдегі ашаршылыққа ұшырағандар бүкіл республика халқының 1/3 бөлігін құрап, 2 млн адамнан асып түсті. Ашаршылықтан тұтас ауылдар жойылып кетті. 700 мыңнан астам адам Қазақстаннан тысқары аймақтарға көшіп кетті.

**Тұрар Рысқұлов** өзінің «Даладағы аштық» атты мақаласында бұл жылдары ашаршылықтың әрбір отбасын қамтығанын, қазақтарға үнемі құрдымға кету қаупі төңгенін атап өтті. С. Мендешев Қазақстанның орталық және солтүстік облыстарында болып: *«Дала қырғыздары (қазақтары. – авт.) қыстауда өз отбасыларымен бірге аштықтан қырылып жатыр»*, – деп жазды.

78

END OF PAGE: 78
START OF PAGE: 79
Қазақ АКСР-інде іш сүзегі, тырысқақ және обамен ауыратын науқастар көбейді. Бұл ретте балалар үйлерінде ең көп өлім тіркелді.  
1921 жылы 1 желтоқсанда Қазақ АКСР бойынша 128 000 қараусыз қалған балалар саны 31 желтоқсанда 158 000-ға жетті. Ал 1922 жылы қаңтарда олардың саны 333 043-ке дейін өсті, 1923 жылы наурызда 408 022-ден асып түсті.  
Ашаршылықтан зардап шеккен облыстардың жағдайын жеңілдету мақсатында олардан міндетті азық-түлік салғырты алынып тасталды. Көшпелі халыққа көмек көрсету үшін 50 миллион рубль көлемінде материалдық қолдау көрсетілді. Сондай-ақ асханалар мен тамақтану орындарын ашу арқылы қоғамдық тамақтану ұйымдастырылды.  
Қазақстан аумағында ашаршылыққа ұшырағандарға көмектесетін Америкалық көмек әкімшілігі (American Relief Administration), Ағылшын-америкалық достар қоғамы (квакерлер), «Рим Папасының көмегі» католиктік миссиясы, Қызыл Крест қоғамы т.б. халықаралық ұйымдар жұмыс істеді.  
1921 жылы қараша мен 1922 жылғы тамыз аралығында Америкалық көмек әкімшілігі (ARA) Қазақстанға күнделікті тұрмыста және шаруашылықта пайдаланылатын өнімдер, киім, дәрі-дәрмектер, азық-түлік түрінде 1809 вагон мөлшерінде гуманитарлық көмек көрсетті.  
1921 жылы «Ақ жол» газетінде Х. Досмұхамедов, М. Тынышбаев, Ж. Досмұхамедов, С. Қожанов, Ғ. Бірімжанов, С. Асфендияров, С. Сейфуллин және т.б. ашаршылыққа ұшырағандарға көмектесу үшін бүкіл халық болып жұмылуға шақырды. Астық пен мал жинауды ұйымдастыру және залал тартқан аудандарға жөнелту үшін Түркістан азық-түлік комитеті құрылды. Ж. Досмұхамедов 1921–1922 жылдары комитеттің тапсырмасымен Пржевальскіде болып, сол жерде азық-түлікке жиналған астықты Қазақстанның солтүстік және батыс облыстарына жөнелтті.  
Соңғы деректерге сүйенсек, 1921–1922 жылдары Қазақстанда 1 миллионға жуық адам ашаршылықтан қаза тапқан.  
**3. 1920–1921 жылдардағы шаруалардың қарулы көтерілісі.** Азық-түлік салғырты, ашаршылық, мемлекеттің күш қолдану саясаты ел арасында наразылық тудырып, стихийлы көтерілістерге әкеп соқты. 1920 жылдың жазына қарай Ақтөбе, Қостанай, Петропавл, Өскемен уездерінде, Жетісу жері мен Ертіс жағалауында жағдай шиеленісе түсті. Көтеріліс Солтүстік Қазақстан аумағында да өтті. Ол 1920 жылғы күзде астық таситын керуендерге шабуыл жасаудан басталды. Азық-түлік мекемелері, сондай-ақ ірі теміржол станциялары орналасқан елді мекендер әйелдердің белсенді қатысуымен жергілікті шаруа көтерілістерінің орталығына айналды. Шаруалар большевиктерге қарсы: «Азық-тү-  

<Page 79>

END OF PAGE: 79
START OF PAGE: 80
лік салығырты жойылсын!», «Еркін сауда жасасын!» және т.б. ұрандар алып шықты. Толқулар Ақмола, Көкшетау, Орал т.б. уездерді қамтыды. Олардың бәрін өкімет орындары қатал басып-жаншылды. Бұл іске тұрақты әскери бөлімдер де тартылды.

### 4. Жаңа экономикалық саясатқа (ЖЭС) көшу.  
*Жаңа экономикалық саясатқа бағыт алу РК(б)П-ның 1921 жылы өткен Х съезінде қабылданды.* Елді бүлінген шаруашылық жағдайынан шығару үшін оны азық-түлікпен қамтамасыз ету міндеті тұрды. Бұл міндетті шешу үшін бәрінен бұрын шаруаларды ауылшаруашылық өнімдерін өндіруді арттыруға ынталандыру қажет болды. Сондықтан да азық-түлік салығыртын **азық-түлік салығымен** алмастыру жөнінде шешім қабылданды. Заттай салықтың орташа мөлшері азық-түлік салығырты мөлшерінен 30–50%-ға төмендетіліп, егілген егін көлемі мен топырақтың құнарлылығы да есепке алынды. Салық заттай түрінде салынып, оның мөлшері алдын ала, егін себу жұмыстарı басталғанға дейін хабарланды. Салық жиналатын бүкіл өнімнің 5%-ын ғана құрады.

Егіншаруашылықтарынан тыс малшаруашылығына да заттай салықтар салынды. Бастапқыда бірнеше салық енгізілгенімен, кейінірек олар бірыңғай ауылшаруашылық салығымен алмастырылды. 1924 жылдан бастап ол ақшалай алына бастады. Азық-түлік салырына көшу шаруаларға өз шаруашылығын жоспарлау мен ауылшаруашылық өнімдерінің артықын өз бетінше пайдалануға мүмкіндік берді.

![ЖЭС кезіндегі шаруалардың мемлекетке астық тапсыруы](image0.jpg)

<p style="text-align:center;">ЖЭС кезіндегі шаруалардың мемлекетке астық тапсыруы</p>

80

END OF PAGE: 80
START OF PAGE: 81
Жаңа экономикалық саясаттың мәні

| Шаралардың «әскери коммунизм» саясатына наразылығы. Даңғырыс. | ЖЭС-тің сатылары |  |
|---|---|---|
|  | Азық-түлік салығын енгізу |  |
|  | Жерді жалға беру | + |
|  | Жалдамалы еңбекті пайдалану |  |
|  | Тұтынушылар кооперациясын құру | ↗ |
|  | Еңбек міндеткерлігін жою | ↘ |
|  | Шағын кәсіпорындарды жалға беру | - |
|  | Мемлекеттік кәсіпорындарда шаруашылық есеп енгізу |  |

|  | Ақшаның тұрақтануы. Ауылшаруашылығыныңдағы табыстар. Өнеркәсіпті қалпына келтіру. |  |
|  | Сауданың әлсіз дамуы. Ауыр өнеркәсіптің нашар дамуы. Экономиканың орталықтандырылған түрінде қалыптасуы. Басқарудың өміршілдік жүйесінің орнығуы. |  |

ЖЭС-тің енгізілуімен жерді жалға беру мен жалға алуға, жалдамалы еңбекті қолдануға рұқсат етіліп, ауылшаруашылық, несие, тұтынушылар кооперациясын дамыту ынталандырылды. «Әскери коммунизм» кезінде енгізілген еңбек міндеткерлігі мен еңбекке мобилизациялау жойылды. Шағын кәсіпорындар жеке адамдарға немесе кооперативтерге жалға берілді. Қазақстанда 1921–1922 жылдары ЖЭС аясында жүргізілген шаралардың бірі жер-сү реформасы болды. Реформаның негізгі міндеті Қазақ АКСР-інің аумағындағы қазақ жерлерін біріктіру еді.

1920 жылдары құрылған «Қосшы», «Жарлы», «Шаруалардың өзара жәрдем комитеттері» сияқты бұқаралық ұйымдар мемлекет пен шаруалар қауымын байланыстыраң көпірге айналды. Мысалы, «Қосшы одағы» кедейлерге еңбек артельдерін құруға көмектесті.

*Жаңа экономикалық саясат* – халықшаруашылығына әкімшілік-әміршілдікті сақтай отырып, белгілі дәрежеде нарықтық қатынасқа уақытша ерік беруге есептелген пролетариат мемлекетінің ерекше саясаты. Жаңа экономикалық саясат аз уақыт әрекет етіп, барлық саланы біртұтас қамтыған жүйе болып қалыптасып үлгермеді.

### 5. Қазақстандағы жаңа экономикалық саясаттың мәні

Кеңестердің Қазақстандағы 1921–1928 жылдардағы жүргізген экономикалық саясаты қарама-қайшылықтарға толы болды. Революцияның шалғай аудандар мен ұлттық шеткері аймақтарға көрсеткен қолдауының маңызы жөнінде көп

81

END OF PAGE: 81
START OF PAGE: 82
82

# Ойлан!

Жаңа экономикалық саясатты бүгінгі нарықтық жағдаймен салыстыруға бола ма?

Айтылды. Жаңа билік Кеңес өкіметінің Ресейдің негізгі астықты аудандарында нығаюына көп көңіл бөлді. Ұлттық аудандар мемлекеттің шеткері бөліктері ретінде қарастырылды. Орыс емес халықтардың мұқтаждықтары мен оларға қамқорлық жасау іс жүзінде емес, көбінесе сөз жүзінде айтылды. Сәтсіздіктердің себептері шаруаларды жермен, тұқыммен, керекті құрал-саймандармен қамтамасыз ете алмаған, ауылшаруашылығының дамуын қандай да бір жоспарлы арнаға бағыттай алмаған мемлекеттің өзінде болды.  
*Қазақтарға сол кез үшін ең қажетті нәрсе олардың малшаруашылығымен айналысуға, дәстүрлі әлеуметтік құрылымдар және мәдени салттарды сақтауға мүмкіндік беретін экономиканы қалпына келтіру еді.*

Халықшаруашылығын қалпына келтіру басталғанымен, ол баяу жүрді. Халықтың жаппай наразылығы жалғаса берді, өйткені нарық іс жүзінде қаңырап қалған еді. Дегенмен Қазақстанның малшаруашылығы мен ауылшаруашылығы біртіндеп дами бастады. Егілген жер көлемі ұлғайып, 3,0 млн гектарды құрады. Орал, Ақмола, Семей облыстарының астықты аудандарында бұл көрсеткіш Азамат соғысына дейінгі деңгейге жетті. 1925 жылы 1914 жылғы көрсеткішпен бірдей 92 млн пұт астық жиналды. Мал басының саны артып, малшаруашылығы біртіндеп қалпына келе бастады. Өнеркәсіп орындарының 60%-ынан астамы іске қосылды.

### «Әскери коммунизмнен» жаңа экономикалық саясатқа көшудің экономикалық негіздері

| «Әскери коммунизм»(1918–1921)                                                                                         | Жаңа экономикалық саясат(1921–1928)                                         |
| --------------------------------------------------------------------------------------------------------------------- | --------------------------------------------------------------------------- |
| Азық-түлік салғырты (барлық артық өнімдер тартып алынды) енгізілді                                                    | Азық-түлік салығы енгізілді                                                 |
| Жеке кәсіпорындар мемлекет қарамағына алынды. Өндірістік тауарлар мен астық саудасына мемлекеттік монополия орнатылды | Жерді жалға беру мен жалға алуға, жалдамалы еңбекті қолдануға рұқсат етілді |
| Өнімдей айырбас-бөлу жүйесі жүзеге асырылды                                                                           | Жеке саудаға, жекеменшік кәсіпорындар құруға рұқсат берілді                 |
| Жалпыға бірдей еңбек міндеткерлігі енгізілді                                                                          | Жалпыға бірдей еңбек міндеткерлігі жойылды                                  |
| Ақшалай жалақы орнына карточкалық «паек» берілді                                                                      | Мемлекеттік кәсіпорындар шаруашылық есеп жүйесіне көшірілді                 |




END OF PAGE: 82
START OF PAGE: 83
ЖЭС жұмыс күшін жалдауға мүмкіндік берді. Мәселен, егер 1926 жылы 80 мыңнан астам жалдамалы адам тіркелсе, 1928 жылы олардың саны 130 мың адамға жеткен. 1926 жылы Қазақстан аумағында 200-ге жуық жәрмеңке жұмыс істеді. Осылайша, республиканың халық шаруашылығында байқалған серпіліс дағдарыстан шығудың, экономиканың дами бастағанына дәлел болды. Жаңа экономикалық саясат кеңестік биліктің таптық саясатына сәйкес келмегендіктен тоқтатылды.

1. «Әскери коммунизм» саясаты сол кезеңдегі қалыптасқан жағдайға байланысты тұғырықтан шығар бірден-бір жол болды ма?  
2. Егер сендерде 1920 жылдардың басындағы мемлекеттің экономикалық бағытын өзгерту мүмкіндігі болса, экономика саласындағы әлсіздіктерді жою үшін қандай шешімдер ұсынар едіңдер?  
3. «Жаңа экономикалық саясат кеңестік биліктің ұстанымына қарама-қайшы еді». Бұл пікірмен келісесіңдер ме?  
4. Кеңес Одағы ЖЭС-тен бас тартпаған жағдайда қандай өзгерістер болуы мүмкін еді?  
5. «Әскери коммунизм» саясаты мен ЖЭС-тің әртүрлі салалардағы жетістіктері мен кемшіліктерін анықтаңдар.

| Саясат атауы     | Саяси                      | Экономикалық               | Әлеуметтік |           |
| ---------------- | -------------------------- | -------------------------- | ---------- | --------- |
| Әскери коммунизм | Жетістіктері<br/>1.<br/>2. | 1.<br/>2.                  | 1.<br/>2.  |           |
|                  | Кемшіліктері<br/>1.<br/>2. | 1.<br/>2.                  | 1.<br/>2.  |           |
|                  | Жаңа экономикалық саясат   | Жетістіктері<br/>1.<br/>2. | 1.<br/>2.  | 1.<br/>2. |
|                  |                            | Кемшіліктері<br/>1.<br/>2. | 1.<br/>2.  | 1.<br/>2. |
| Қорытынды:       |                            |                            |            |           |


----

**Азық-түлік салығырты** (1919–1921) – «әскери коммунизм» кезеңіндегі шаруалардың күнкөрісі мен шаруашылық мұқтаждықтарына қажет азық-түлік, астық пен басқа да өнімдердің артық бөлігін нақты бағамен мемлекетке міндетті түрде өткізу.  
**«Әскери коммунизм»** – Кеңес мемлекетінің Азамат соғысы (1918–1920) жылдарындағы әлеуметтік-экономикалық саясаты.  
**Жаңа экономикалық саясат** – XX ғасырдың 20-жылдарында КСРО-да Азамат соғысы салдарынан қираған ел экономикасын жекеменшік иелерін тартып, адамдардың өз еңбегіне мүдделілігін орнықтыруға бағытталған әрекет. 1921 жылдың көктемде РК (б) П 10-съезінде «әскери коммунизм» саясатынан ЖЭС-қа көшу туралы шешім қабылданды. ЖЭС шеңберінде қираған халықшаруашылығын қалпына келтіріп, социализмге өту көзделді.  
**Кулактарды жою** – XX ғасырдың 20-жылдарында ауқатты шаруаларды тап ретінде жою мақсатында жүргізілген саясат.

----

83

END OF PAGE: 83
START OF PAGE: 84
```markdown
Рысқұлов Тұрар (1894–1938) – партия және мемлекет қайраткері, 1916 жылғы ұлт-азаттық көтеріліске, Қазақстанда Кеңес үкіметін орнатуға қатысушылардың бірі.  
Меңдешев Сейітқали (1882–1937) – мемлекет қайраткері. Қазақ халқының мүддесі үшін күрескен азамат.

> ### 1921–1922 ЖЫЛДАРДАҒЫ ҚАЗАҚСТАНДАҒЫ АШАРШЫЛЫҚҚА ҰШЫРАҒАНДАР САНЫ
>
> #### 1921 ж.
> қараша – 1 558 927 адам  
> желтоқсан – 1 572 291 адам
>
> #### 1922 ж.
> қаңтар – 1 554 197 адам  
> ақпан – 1 625 387 адам  
> наурыз – 1 719 234 адам  
> сәуір – 2 286 486 адам  
> мамыр – 2 093 403 адам  
> маусым – 2 019 475 адам
>
> Қазақ АКСР Еңбек және Қорғаныс Кеңесінің 1922 жылғы сәуір-қыркүйек айларындағы есебі. Орынбор, 1922, 234–235-беттер.
>
> 1921–1922 жылдардағы ашаршылықтың алдын алу үшін қандай шаралар қолдануға болар еді?

### Тест тапсырмалары

1. Жаңа экономикалық саясатқа (ЖЭС) бағыт алу қабылданды:  
   А) XIV съезде  
   Ә) XV съезде  
   Б) XII съезде  
   В) X съезде  

2. 1921–1922 жылдардағы ашаршылық салдарынан Қазақстаннан тысқары аймақтарға көшіп кеткен адам саны:  
   А) 1 млн-ға жуық  
   Ә) 500 мыңға жуық  
   Б) 700 мыңнан астам  
   В) 1 млн 300 мыңнан астам  

3. 1926 жылы Қазақстан аумағында жұмыс істеген жәрмеңке саны:  
   А) 200-ге жуық  
   Ә) 500-ден астам  
   Б) 100-ден астам  
   В) 300-ге жуық  

84
```

END OF PAGE: 84
START OF PAGE: 85
ЕКІНШІ БӨЛІМДІ ҚАЙТАЛАУ-ПЫСЫҚТАУ ТАПСЫРМАЛАРЫ

1. «Өскери коммунизм» саясаты мен жаңа экономикалық саясаттың ерекшеліктері мен ортақ тұсын Венн диаграммасында көрсетіңдер.

![Венн диаграммасы](image)

2. Қазақ АССР-і құрылуының ұзақ және қысқа мерзімді себептерін анықтаңдар.

| Ұзақ мерзімді себептері | Қысқа мерзімді себептері |
| ----------------------- | ------------------------ |
|                         |                          |


3. Кімдерге қатысты айтылған?  
1) Қазревком төрағасы ...  
2) 1920 жылғы Құрылтай съезінде Қазақ АССР ОАК-нің төрағасы болып сайланды ...  
3) «Даладағы аштық» атты мақаланы жазды ...  
4) «Үш жүз» партиясының негізін қалады ...  
5) Түркістан автономиясының төрағасы ...

4. Егер ақ гвардияшылар мен Алашорда үкіметі арасында жақсы қарым-қатынас орнағанда жағдай қалай болар еді?

5. Сыныпта екі топқа бөлініп, Кеңес өкіметі билігінің жағымды және жағымсыз жақтары туралы талқылаңдар.

85

END OF PAGE: 85
START OF PAGE: 86
ҮШІНШІ БӨЛІМ | ҚАЗАҚСТАН ТОТАЛИТАРЛЫҚ ЖҮЙЕ КЕЗЕҢІНДЕ

# Қазақстандағы 1920–1930 жылдардағы индустрияландыру

**Зерттеу сұрағы:** Қазақстандағы индустрияландыру саясатының қарама-қайшылығы неде?  
Бүгінгі сабағымызда Қазақстандағы индустрияландырудың жетістіктері мен кемшіліктеріне талдау жасаймыз.

## Тірек сөздер:

| Қазақша               | Орысша                         | Ағылшынша                  |
|-----------------------|--------------------------------|----------------------------|
| Индустрияландыру      | Индустриализация               | Industrialization           |
| Бесжылдық жоспар       | Пятилетний план                | The five-year plan          |
| Урбандалу             | Урбанизация                    | Urbanization                |

## Тақырыпқа шығу:

1. Суретте қандай оқиға бейнеленген?  
2. Бұл қай кезеңді сипаттайды?  
3. Қандай қорытынды шығара аласыздар?

![Сурет: «Түрксіб». Ә. Қастеев](https://example.com/image.jpg)

----

### 1. Қазақстандағы индустрияландырудың ерекшеліктері.

Индустрияландыру – ірі, ең алдымен ауыр өнеркәсіпті құру және дамыту. Ірі өнеркәсіптік өндіріс негізінде бүкіл халық шаруашылығын қайта құру. Индустрияландыру тек социалистік құрылысқа ғана тән емес. Ол – елді жаңғыртудың міндетті шарты. КОКП-ның (Кеңестер Одағының Коммунистік партиясы) 1925 жылы өткен XIV съезінде Кеңес

----

Жасанды интеллект арқылы дайындалған бейнежазбаны көр.

86

END OF PAGE: 86
START OF PAGE: 87
Одағы индустрияландырудың басталғаны туралы шешім қабылдады. ЖЭС экономиканың өнеркәсіп секторын біршама жақсартты, жаңа бағдарлама үшін база құрды. Бірақ барлық кәсіпорындардың жұмысын толықтай қалпына келтіре алмады. Сонымен бірге патшалық заманнан Қазақстан өнеркәсібі едәуір төмен деңгейде еді. Өңдеу секторында еңбек өнімділігі төмен шағын кәсіпорындар саны басым болды. Шахталар мен кеніштер теміржолдардан алыс орналасты. Жабдықтар ескірген еді. Қасіретті текетірес жылдарында білікті инженерлік кадрлардың елден кетуі орын алды. Өнеркәсіп орындарын көбінесе жоғары техникалық білімі жоқ мамандар басқарды. КСРО-ның әлеммен қарым-қатынасының нашарлауына байланысты дайын өнеркәсіп өнімін өткізу нарығының аясы тарылды.

Ең бастысы, индустрияландыру саясатын жүзеге асыру барысында қаржы тапшылығы қатты сезілді. Индустрияландыруға қаржы табу мақсатымен мемлекет шаруаларды астығын нарықтан арзан бағамен сатуға мәжбүрледі. Осылайша, айырмашылықтан түскен пайданы индустрияландыруды жүзеге асыруға қолдану көзделді. Бұл міндетті орындаудан бас тартқандар құрын-сүргінге ұшырады. Жаңа шаралар «әскери коммунизм» саясаты жылдарындағыдай жағдайды одан әрі шиеленістіре түсті.

XX ғасырдың 20-жылдарының соңында мемлекет ауылшаруашылығын жаппай ұжымдастыруға кірісті, ұжымшарлар құру арқылы қажетті мақсатқа қол жеткізілді. Түскен ақшаға шетелден құрал-жабдықтар, тіпті тұтас зауыттар сатып алынды.

**2. Индустрияландыру барысы және нәтижелері.** Индустрияландыру саясаты геологиялық барлау жұмыстарын жандандырудан басталды. Осы мақсатпен Қазақстанның барлық облыстарына 50-ден аса іздестіру жасақтары жіберілді. Олар орталықпен қатар, республикалық бюджеттен де қаржыландырылды. КСРО Ғылым академиясы 20–30-жылдары кешенді экспедициялар ұйымдастырды. Академик Н. С. Курнаков Орталық Қазақстанның минералды байлықтарын зерттеп, *«Қазақ КСР-і – Кеңес Одағының тұтас металлогенді ауданы»* деген тұжырым жасады. Академик И. М. Губкин Орал–Жем мұнайлы ауданын зерттеді. Қазақтың жас инженер-геологы Қ. И. Сәтбаев Жезқазған ауданындағы мыс кені орындарының болашағы зор екенін дәлелдеді. Осы экспедициялар жұмысының қорытындылары бойынша республиканың жаңа ғылыми геологиялық картасы жасалды. Мыс, қорғасын, темір, хромит, никель, фосфорит т.б. кендерінің ірі қорлары табылды.

Индустрияландырудың даму қарқыны Қазақстанда бүкіл КСРО-ға қарағанда жоғары болды және 1940 жылға қарай 15 республика арасында 6-орынды иеленді. Республиканың өнеркәсіптік дамуы көбінесе жаңа

87

END OF PAGE: 87
START OF PAGE: 88
кәсіпорындар салу есебінен жүзеге асырылды. Құрылыс жұмыстары өлкеде қарқынды жүргізілді.  
Қазақстанда кен өндіру саласы неғұрлым ілгері дамыды (көмір, мұнай және түрлі түсті металл). Республика экономикасы шикізаттық бағытымен ерекшеленді. 1928–1940 жылдары теміржолдар ұзындығы 6581 шақырымға жетті. Петропавл–Көкшетау–Ақмола, Ақмола–Қарағанды т.б. теміржолдар іске қосылды.  
Түркістан–Сібір теміржолы сол кездегі Қазақстандағы ең маңызды құрылыс объектісі саналды. Сібір мен Орта Азияны байланыстыратын Түрксіб теміржол құрылысы 1931 жылға қарай аяқталды. Қазақстан электрстанцияларының қуаттылығы индустрияландыру жылдарында шамамен 40 есеге дейін өсті.  

<div style="border:1px solid #4a90e2; padding:10px; margin:10px 0; max-width:400px;">
<strong>Жұптық талқылау</strong><br>
Түрксіб теміржол құрылысы салынбағанда, Қазақстанның ауыр өнеркәсібі дамитын ба еді?
</div>

**Бірінші бесжылдық** (1928–1932) жылдарында жұмыс істеп тұрған кәсіпорындар қайта құрылып, жаңа кәсіпорындар ашылды. Риддер, Қарсақбай полиметалл комбинаттары, Қарағанды көмір кендері қайта қалпына келтірілді.  
**Екінші бесжылдық** (1933–1937) жылдарында Қазақстан экономикасы жылдам қарқынмен дамыды. Қазақстанда 1926–1940 жылдардағы индустрияландыру барысында қуатты өнеркәсіп әлеуеті орнықты. КСРО бойынша Қазақстан қорғасын өндіру жөнінен бірінші, таскөмір және мұнай өндіруден үшінші, электр қуатын өндіруден 5-орынға шықты.  
1941 жылға қарай елімізде 700 кәсіпорын салынып, пайдалануға берілді. Аграрлық республика енді индустриялық-аграрлық елге айналды. Бұл кезде республиканың халықшаруашылығында өнеркәсіптің үлесі 1920 жылы 6,3%-дан 60%-ға дейін өсті. Алайда өнеркәсіптің шикізаттық бағыттылығы себепті, станоктар мен комбайндар басқа республикалардан әкелінді. Бірде-бір мұнай өңдейтін зауыт болмады. Өйнек және цемент сияқты бірқатар құрылыс материалдары да басқа республикалардан тасымалданды.  
Индустрияландыруды жүзеге асыру барысында Қазақстанда жұмысшы табы қалыптасты. Қалаларда урбандалу және ірілену үдерісі жүрді.  
**3. Қазақстан индустрияландыруының болашағы туралы пікірталастар.** Республиканың партия басшылығы арасында ХХ ғасырдың 20-жылдарының екінші жартысынан бастап өлкені индустрияландырудың негізгі бағыттары туралы өткір пікірталас орын алды. Республика басшысы Ф. И. Голощекін қайта өңдеуші шағын және орта кәсіпорындарды дамытуды қолдады. Осының салдарынан Қазақстанды индустрияландыру біржақты жүргізілді. Өлкелік партия комитеті  

<Page 88>

END OF PAGE: 88
START OF PAGE: 89
```markdown
бюросының мүшесі Смағұл Сәдуақасов өнеркәсіптің өңдеу салаларының кең желісін құру туралы идеясын ұсынды.

Атап айтқанда, ол *«Голощекин жолдастың неліктен жүн жуудан әрі қарай барғысы келмейтінін, щға фабрикаларын ұйымдастыру өз-өзінен сұранып тұрғанын»* дәлелдеді. *«Қазақстаннан жуулған жүнді Ресейге қарай шығарып, осы жүннен тоқылған «мәскелік» щғаны кері қарай тасығаннан гөрі, Қазақстаннан дайын щғаны теміржолдар арқылы сыртқа шығару жеңіл емес пе?»*. Ұлттық мүддені жақтаған қазақ зиялысы Смағұл Сәдуақасов республикаға елдің басқа аумақтарынан жұмысшыларды жаппай қоныстандыруға қарсы шықты. Ол

> **Анықта!**  
> Қазақстандағы индустрияландыру барысында қандай жетістіктерге қол жеткізілді? Қандай кемшіліктер орын алды?  
>
> **Картамен жұмыс**  
> Картаны негізге ала отырып, индустрияландырудың Қазақстан экономикасына тигізген әсері туралы пікір білдір.

# Қазақстандағы индустрияландыру

| Өнеркәсіп өндірісін арттыру қажеттілігі                                                                                                                                                                                                                                                | Экономикалық әлеуетті тиімді орналастыру қажеттілігі | Тұрақты соғыс қаупі                                                                                                                                                                                                                                  |
| -------------------------------------------------------------------------------------------------------------------------------------------------------------------------------------------------------------------------------------------------------------------------------------- | ---------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------- |
| Себептері                                                                                                                                                                                                                                                                              |                                                      |                                                                                                                                                                                                                                                      |
| Қазақстандағы индустрияландыру                                                                                                                                                                                                                                                         |                                                      |                                                                                                                                                                                                                                                      |
| Нәтижелері                                                                                                                                                                                                                                                                             |                                                      | Қиындықтары                                                                                                                                                                                                                                          |
| - Қазақстан Одақ бойынша өндірістің жалпы өнімінің көлемі жөнінен 7-ші, электр қуатын өндіруде 5-ші, таскөмір және мұнай өндіруде 3-ші, қорғасын өндіруде 1-ші орынға шықты; - түсті металдардың негізгі өндірушісіне айналды; - никель, қалайы, вольфрам өндіру жұмысы жолға қойылды. |                                                      | - Қазақстанның экономикалық жағынан артта қалуы; - дәстүрлі әлеуметтік құрылымның қалдықтары; - пайдалы қазбалар өндірілудің қиындығы; - тұтыну заттары өндірісінің басым болуы; - инфрақұрылымның әлсіздігі; - маманданған жұмыс күшінің тапшылығы. |
| Келеңсіз жақтары                                                                                                                                                                                                                                                                       |                                                      |                                                                                                                                                                                                                                                      |
| Ауылдағы өндірістік күштердің күйреуі                                                                                                                                                                                                                                                  | Қазақстан өнеркәсібінің шикізаттық бағыты            | Кәсіби мамандардың басқа аймақтардан келуі                                                                                                                                                                                                           |


```

END OF PAGE: 89
START OF PAGE: 90
ҚАЗАҚСТАНДАҒЫ ИНДУСТРИЯЛАНДЫРУ

![Map of Kazakhstan's industrialization](image)

| Legend                              | Symbol                          |
|-----------------------------------|--------------------------------|
| Шаруалар көтерілістері орын алған аймақтар | Purple dotted area             |
| Мұнай кен орындары                 | Oil pump icon                  |
| Көмір кен орны                    | Black square                  |
| Қазақтардың Қазақстаннан тыс жерлерге кетуі | Black arrow                   |
| Теміржол                          | Black dashed line             |
| Мемлекеттік шекара                | Brown solid line              |

Locations marked on the map include:
- Орал
- Ілбішін
- Орда
- Орынбор
- Ақтөбе
- Қарабұтақ
- Темір
- Шалқар
- Гурьев
- Доссор
- Құлсары
- Қосшақты
- Форт-Шевченко
- Арал
- Жазалы
- Кермақшы
- Қызылорда
- Торғай
- Бірқыз

Water bodies:
- Каспий теңізі (Caspian Sea)
- Арал теңізі (Aral Sea)

Neighboring regions:
- Түрікмен КСР-і (Turkmen SSR)
- Өзбек КСР-і (Uzbek SSR)

Page number: 90

END OF PAGE: 90
START OF PAGE: 91
МЕН ҰЖЫМДАСТЫРУ

![Map showing industrial and energy infrastructure in Kazakhstan](https://user-images.githubusercontent.com/)

| Символдар | Анықтамасы                          |
|-----------|-----------------------------------|
| X         | Химия өнеркәсібіне қажетті шикізат орындары |
| ТМ        | Түсті металлургияға қажетті шикізат орындары |
|           | Жеңіл өнеркәсіп                   |
|           | Түсті металлургия                 |
|           | Жылу электрстанциялары            |
|           | Су электрстанциялары              |
| --------- | -------------------------------- |
| ----------| Қазақстан Республикасының қазіргі шекарасы |

91

END OF PAGE: 91
START OF PAGE: 92
жергілікті кадрларды оқытуды ұсынды. Алайда Голощекин және оның жақтастары мұндай көзқарастарды жергілікті ұлтшылдықтың көрінісі ретінде қабылдады. Осындай қарсы пікір айтқан адамдар қызметтен босатылды.

### 4. Қазақстанды индустрияландырудың ерекшеліктері мен маңызы.
Индустрияландыру саясаты республиканы аграрлықтан индустриялды-аграрлыққа айналдырғанына қарамастан, 1925–1940 жылдары Қазақстан бірқатар қайғылы белестерді басынан өткерді. Индустрияландыру ауыл шаруашылығы ресурсы есебінен жүргізілгендіктен, өнеркәсіптің қарқынды түрде өсуі, ең алдымен ауылшаруашылығы өнімділік күштерін күйрету есебінен жүзеге асырылды.

Құрылыс нысандарын жұмыс күшімен қамтамассыз ету және жұмысшы қазақтарды үйретуге бөлінетін қаражатты үнемдеу үшін КСРО-ның батыс аудандарынан жұмысшылар тартылды. 1931–1940 жылдары республикаға 559 мың жұмысшы келді. Орталық аймақтар мен Сібірдің құлак тобына жатқызылып, дүние-мүлікі тәркіленген шаруалар да Қазақстанға жер аударылды.

Қазақстан халқы еңбек бөлінісінің адам өмірі мен денсаулығы үшін өте ауыр, аса қауіпті, зиянды бөлігін орындады. Халықшаруашылығын өміршіл-әкімшіл тәсілмен басқару түпкілікті орнықты.

> **Анықта!**  
> Кеңес билігі Қазақстанда индустрияландыру үдерісін қандай әдіс-тәсілмен жүргізді? Бұған балама жол болды ма?

1. Индустрияландыру барысында қарқынды жүрген урбандалу үдерісі Қазақстанның демографиялық ахуалына қалай әсер етуі мүмкін?  
2. Қазақстан аумағынан шығатын шикізатты өңдейтін зауыттардың басқа одақтас республикаларда орналасуы неліктен?  
3. Қазақстандағы индустрияландыру жергілікті халықтың мәдени өміріне қандай өзгерістер алып келді деп ойлайсыңдар?  
4. Кеңес Одағы жүргізген экономиканы бесжылдық жоспарлаудың артықшылықтары болды ма?  
5. Қазақ зиялыларының индустрияландыруға көзқарасы қандай еді?  
6. Индустрияландыру саясатының әртүрлі салаларға әсерін PEST формуласы арқылы талдаңдар (кемінде екі мысал көрсетіңдер).

| Саясат    |           |
| --------- | --------- |
|           | 1.<br/>2. |
| Экономика | 1.<br/>2. |


<p style="text-align:right;">92</p>

END OF PAGE: 92
START OF PAGE: 93
```markdown
| Әлеумет | 1.  2. |
|---------|--------|
| Технология | 1.  2. |

7. С. Сәдуақасовтың «Қазақстан отар болып келді және отар болып қала береді» деген пікіріне қатысты TEDx форматында сынып алдында ой бөлісіңдер.

----

**Бесжылдық жоспар** – Кеңес үкіметінің 1928 жылдан бастап КСРО-ның әлеу­меттік-экономикалық дамуын межелеген мерзімді жоспарларының жалпылама атауы.  
**Индустрияландыру** – 1) ірі, техникасы дамыған өнеркәсіпті, ең алдымен елдің халықшаруашылығындағы жетекші саланың негізі ретінде өндіріс құрал­жабдықтарын өндіретін салаларды құру; 2) (лат. күш салу) өнеркәсіптегі және шаруашылықтың басқа салаларындағы өндірістік күштерді ұлғайту және экономи­каны көтеру мақсатына бағытталған ірі машина жасау өндірісін құру үдерісі.  
**Урбандалу** – қала тұрғындарының өсуі.

----

**Қазақ АССР Халық Комиссарлары Кеңесі жанындағы Түркістан–Сібір теміржол құрылысын салуға жәрдем комитетінің оны салуға байланысты шаралар туралы мәжілісінің**

# ХАТТАМАСЫ

*1927 жылғы 30 қаңтар*

I. ТЫҢДАЛДЫ: Түркістан–Сібір теміржолы құрылысына байланысты мәселелер туралы ТЫНЫШБАЕВ жолдастың баяндамасы.  
II. ҚАУЛЫ ЕТІЛДІ: Жетісу губерниясындағы теміржол салумен байланысты бірқатар мәселелер бойынша баяндама тыңдалып, Қазақстан Халық Комис­сарлары Кеңесі жанындағы Теміржол құрылысын салуға жәрдем комитеті құрылады:  
1) Жетісу губерниясы аумағын кесіп өтетін теміржол желісін жүргізу мен оны Түркістан және Сібір рельсті жолымен қосу губернияның анықталған әрі еңбек ететін өндіргіш күштерін сөзсіз бірнеше есе арттырады, сондай-ақ губерния шаруашылығының түрлі саласының жаңадан қарқыштап дамуына ықпал етеді;  
2) Шикізат базасы мен шексіз энергетикалық мүмкіндікті кеңейту ірі өңдеуші өндірістің пайда болуы және дамуына жақсы негіз салады. Олар: ұн тарту, тері
```

END OF PAGE: 93
START OF PAGE: 94
илеу, ет, мал қалдықтарынан (сүйек, қан) тыңайтқыш жасау, жидек пен жемісті консервілеу, темекі, шұға өндірісі;  
3) Жетісуда ірі қант қызылшасы өндірісін Түркістанның көп бөлігі мен шегаралас елдердің қажеттілігін қанағаттандыру есебімен дамыту бойынша мүмкіндікті белгілеу;  
4) Шаруашылықты жан-жақты жобамен дамыту губернияны барынша ірілендіреді, Қазақстан мен КСРО шаруашылығында жаңа магистраль жүк жинақтауда елеулі орынды иеленеді;  
5) Қазақстан мен теміржолдың екіжақты мүддесі соңғысының губерния мәдени аумағын, ең алдымен, өндіргіш күштері көбірек топтасқан аудан ретінде Алматы қаласын толық қамтуын талап етеді;  
6) Батыс Қытай шикізат базасын тарту мен оның батыс рыногын КСРО өндірістік заттарымен қамтамасыз ету теміржол желісінің шығыс бағытына бұрылу ықтималдығын арттырады;  
7) Теміржол салу жөніндегі алдағы жұмыстар кезінде губерния қорлары құрылыс материалы ретінде де, жұмыс күші ретінде де пайдаланылуы мүмкін.

*Қазақстанның қазіргі заман тарихы. Құжаттар мен материалдар жинағы. 1-том. – Алматы, 1998, 186–188-беттер.*

❓ Түрксіб теміржол құрылысы неліктен индустрияландырудың маңызды объектілерінің бірі болды? Өз ойларыңмен бөлісіңдер.

----

### Тест тапсырмалары

1. 1931–1940 жылдары республикаға сырттан келген жұмысшылардың саны:  
   А) 559 мың  
   Ә) 616 мың  
   Б) 478 мың  
   В) 745 мың  

2. Бірінші бесжылдық жылдары:  
   А) 1925–1931  
   Ә) 1933–1937  
   Б) 1930–1935  
   В) 1928–1932  

3. Индустрияландыруда ұлттық бағыт ұстанып, жергілікті мамандарды оқытуды ұсынған тұлға:  
   А) Т. Рысқұлов  
   Ә) С. Сәдуақасов  
   Б) Ф. И. Голощёкин  
   В) С. Мендешев  

----

94

END OF PAGE: 94
START OF PAGE: 95
§18–19. Қазақстандағы ұжымдастыру

**Зерттеу сұрағы:** Неліктен ұжымдастыру саясаты «ұлы нәубетке» әкеліп соқтырды?  
Бүгінгі сабағымызда күштеп ұжымдастыру саясатының ауыл-шаруашылығына тигізген зардаптарын талдаймыз.

### Тірек сөздер:

| Қазақша                                                                             | Орысша                                                                                       | Ағылшынша                                                                                       |
| ----------------------------------------------------------------------------------- | -------------------------------------------------------------------------------------------- | ----------------------------------------------------------------------------------------------- |
| Ұжымдастыру<br/>«Бесудің хаты»<br/>Тәркілеу<br/>Жазалау шаралары<br/>ГУЛАГ<br/>ОГПУ | Коллективизация<br/>«Письмо пятерых»<br/>Конфискация<br/>Карательные меры<br/>ГУЛАГ<br/>ОГПУ | Collectivization<br/>«Letter of Five»<br/>Confiscation<br/>Punitive measures<br/>GULAG<br/>OGPU |


----

### Тақырыпқа шығу:

1. Бұл монумент қандай оқиғаға байланысты орнатылған деп ойлайсыздар?  
2. Мүсінді неге осындай кейіпте бейнелеген?

![Мүсін суреті](image)

----

### 1. Қазақстандағы «Кіші Қазан» саясаты.

1925 жылы республика билігіне орталықтың колхозшылары Филипп Голощёкин келді. Өлкеге келісіммен қазақ ауылдарында Кеңестік биліктің әлі орнатылмағанын, ауыл билігі жергілікті байлардың қолында екенін жария етті. Осыған орай, ол өлкеде «Кіші Қазанды»...

----

Жасанды интеллект арқылы дайындалған бейнежазбаны көр.

95

END OF PAGE: 95
START OF PAGE: 96
Ауылда бай мүлікін бөлісу

![Ауылда бай мүлікін бөлісу](image_url)

<div style="border:1px solid #00aaff; padding:10px; margin:10px 0; width:fit-content;">
<strong>Пікірің қажет</strong><br>
Республиканың бірқатар мемлекет қайраткерлері неліктен Голощекиннің саясатына қарсы шықты?
</div>

ұйымдастырып, ауылдарды кеңестендіруді ұсынды. Көшпелі малшыларды отырыққылан-дыру жергілікті тұрғындарды кеңес билігіне қаратудың бірден-бір жолы деп білді.

Көрнекті мемлекет қайраткерлері С. Сәдуақасов пен <strong>С. Қожановқа</strong> «ұлтшыл» деген кінә тағылды. С. Сейфуллин, М. Мырзагалиев, Н. Нұрмақов, С. Меңдешев және т.б. қуғынға ұшырады. Олардың көбі республикадан қуылып, С. Сәдуақасов, <strong>Ж. Мыңбаев</strong> қызметтен босатылды.

Қазақстандағы қарсыластарын іс жүзінде ығыстырған Голощекин «Кіші Қазан» идеясын іске асыра бастады. 1926–1927 жылдары егістік және шабындық жерлер қайта бөлінді. Алайда бұл шара ойдағыдай нәтиже бермеді.

## 2. Байлардың мүлікін тәркілеу мен жер аудару

Қазақстанда жаңа экономикалық саясатты іске асырған үш жыл ішінде бай және ауқатты шаруашылықтардың үлес салмағы 6,5 есеге өсті. Ауылдарды кеңестендіруде байлар Ф. И. Голощекинге ерекше қауіпті болып көрінді. Жергілікті қазақтардан асығыс түрде құрылған милиция арқылы оларға ықпал ету еш нәтиже бермеді. Дайындықтың нашарлығы және рулық қарым-қатынастар ауылдағы жағдайды өзгертуге дәрменсіз болды.

96

END OF PAGE: 96
START OF PAGE: 97
1926–1927 жылдардағы егістік және шабындық алқаптарды қайта бөлу; 1927 жылы кеңестерге сайлау қарсаңында ауыл тұрғындарының бай және ауқатты тобын сайлау құқығынан айыру; салық көлемін ұлғайту сияқты бірқатар шаралар байларды шаруашылық дербестігінен және олардың экономикалық ықпалынан айыруға бағытталды. 1927 жылы қарашада VI Бүкілқазақстандьқ партия конференциясы бай шаруашылықтарын жою қажет деп тапты. Қазақстан бойынша ОГПУ және жергілікті кеңестік-партиалық органдардың құпия деректері негізінде байлардың мүлік мен малының тізімін жасау және есепке алу басталды.

Елде малды жаппай сату мен сою орын алды. Байлар өз табындарын жасырын жерлерге, тіпті Қазақстанмен шектес аймақтарға – Қытайға, Моңғолияға, Өзбекстанға, Сібірге айдап әкетіп, жасыра бастады. Үкіметтің республика еңбекшілеріне үндеуінде жергілікті кеңес органдарына «жалған қауесет таратушыларды» қатаң жауапкершілікке тарту бұйырылды.

Қазақ байларын тәркілеу туралы декрет 1928 жылдың 27 тамызында қабылданды. Декретке сай 1000-нан астам шаруашылық тәркілеуге ұшырап, олардың мал-мүлкі тартып алынды. Қазақ халқынан 145 мыңдай мал басы үкімет қарамағына алынып, бірқатары ауыл кедейлеріне таратылды. Бұл декрет бойынша ірі байларға көшпелі аудандарда ірі малға шаққанда, төрт жүз бастан жоғары, жартылай көшпелі аудандарда үш жүз, ал отырықшы аудандарда жүз елу бастан жоғары малы барлар жатқызылды. Бірақ ірі бай қатарына жүз тұяғы барлар да жатқызылып, тәркілеуге ұшырады. Тіпті байлармен бірге орташалардың да малы тартып алынды. Ауылдарға тәркілеу науқанын жүргізу үшін ең қатал нұсқаулар мен үлкен құқықтарға ие өкілдер жіберілді.

Қатал шара, **ұжымдастыру** кезеңінде байларды тұрғылықты жерлерінен тысқары қуалау басталды. Ешқашан туған жерін тастап көрмеген далалықтар бір сәтте елден қуылып, бөтен жерге қоныс тепті. Кейде байларды республика аумағынан тыс өңірлерге, Украина мен Ресей т.б. жерлерге жер аударды. Экономикалық зорлық-зомбылық саяси жағынан да жүзеге асырылды.

1930–1931 жылдары өлкеге басқа республика аумақтарынан мүліктері тәркіленген, жер үлесін алу құқығынан айырылған 360 мыңға жуық кулак көшірілді. Олардың келуі жергілікті қазақ халқының демографиялық үлес салмағын азайта бастады.

### 3. Ұжымдастыру мен отырықшыландыру саясаты.  
Ауылдың ең ауқатты бөлігі саналатын рубасыларды талқандаған соң, большевик-

----

**Анықта!**  
Қазақ байларын тәркілеу туралы декрет неге қабылданды?

END OF PAGE: 97
START OF PAGE: 98
тер ендігі кезекте орта және кедей шаруаларды ұжымшарларға тартып, күштеп отырықшыландыруға көшті. БК(б)П XV съезі (1927 жылдың желтоқсаны) ауылшаруашылығын ұжымдастыруға бағыт алуды жариялады. Мындаған жылдар бойы көшпелі және жартылай көшпелі малшаруашылығымен айналысқан қазақтар бір күннің ішінде отырықшы шаруға айналуға тиіс болды. Барлық киіз үйлер бір жерге жиып тігілді. Мал мен құрал-сайман ортақ деп жарияланды. Қараусыз, күтімсіз, су мен жайылымсыз қалған малдар топ-тобымен қырылды. Малшылар малдарын тірідей сақтай алмайтындарына көздері жеткенде жаппай сойып тастап отырды. Сойылған малдың көптігінен ет бұзылып, жарамсыз болып қалды.

Ұжымдастырумен бір мезгілде астық дайындау науқаны да белсенді жүргізіле берді. Ол 1928 жылы тінтулердің, тұтқынға алу, еркінен айыру мен ату жөнінде үкім шығарған соттардың көмегімен шаруалардың «артық» астығын тартып алудан басталды. Астық пен етті жасырды деген айыппен 33 мыңнан астам адам қуғынға ұшырады. Ауыл тұрғындарының әлеуметтік-экономикалық жағдайы нашарлады.

Егер Қазақстанда 1928 жылы ұжымдастыруға барлық шаруашылықтардың 2%-ы қамтылса, 1930 жылдың 1 сәуірінде – 50,5%-ы, 1931 жылдың күзіне қарай – 65%-ға жуық, 1934 жылы 89,9%-ы тартылды.

Отырықшыландыру барысында күштеп әкелінген ауылдардан мал өсіруге арналған елді мекендер құрылды. Бұл бір орынға жинастырылған малдың жемшөптің жоқтығынан қырыла бастауына әкелді. Ұжымдастыру қарсаңында Қазақстанда 40 миллионнан астам мал болса, 1933 жылы 4,5 млн ғана мал қалды. 1938 жылы көшпелі және жартылай көшпелі қазақтардың отырықшылыққа көшуі негізінен аяқталды. Ұжымдастыру мен кулактарды қудалау қатал қуғын-сүргін шараларымен қатар жүргізілді. Қазақстан халқы жүргізіліп жатқан саясатқа қарсылық көрсетті, толқулар мен қарулы көтерілістер жасады.

**4. Күштеп отырықшыландыру саясатының салдары және жаппай ашаршылық.**  
*1928–1932 жылдары Қазақстанда күштеп әрі заңсыз негізде өткізілген ұжымдастыру орасан зор адам құрбанығына әкеп соқтырды.*

1928 жылдың күзінде 1053 бай жер аудару мен күштеп мал-мүлкін тартып алуға ұшырады.

1928–1936 жылдары Ресей, Украина, Белоруссия және басқа республикалардан Қазақстанға 360 мыңға жуық шаруа жер аударылды, олардың басым көпшілігі кулактар еді.

1928–1938 жылдары 800 мыңнан астам бай, кулак, орта және кедей шаруалар саяси қуғын-сүргінге ұшырады.

<Page 98>

END OF PAGE: 98
START OF PAGE: 99
Қазақстандағы ұжымдастырудың зардаптары

# Қазақстандағы ұжымдастырудың зардаптары

```
Ауылшаруашылығын күштеп ұжымдастырудың зардаптары
```

| Ашаршылықтан қазақ халқының жартысына жуығы қырылды | Ауылшаруашылығының құлдырауы. Жеке шаруашылықты жою | Шаруалар көтерілістері. Халықтың жаппай қоныс аударуы |

Ұжымдастыру барысы Қазақстанның барлық аудандарын қамтыған бұрын-соңды болмаған ашаршылыққа ұрындырды. 1929–1930 жылдардың қысында жұт болды. Ашаршылық пен қуғын-сүргіннің қысымынан қазақтар бүкіл ауылдарымен басқа облыстар мен республикаларға көше бастады. ОГПУ-дің деректері бойынша ұжымдастыру мен жалпы ашаршылық жылдарында бір миллионнан астам адам республикадан тыс жерлерге (Батыс Сібір, Орта Поволжье, Тәжікстан, Өзбекстан) және шетелдерге (Қытай, Иран, Ауғанстан т.б.) қоныс аударуға мәжбүр болды.

Қазақстанда өкімет орындарының саясатына наразылықтар жаппай шаруалар көтерілістеріне ұласты. 1929 жылы Сырдария, Қостанай округтерінде көтеріліс бүрк ете түсті. Қазақстанның оңтүстігіндегі Созақ ауданында шаруалардың ірі бой көрсетуі болып өтті. Бұл 30-жылдардың басындағы неғұрлым ірі көтерілістердің бірі еді. Оған 5 мыңдай адам қатысты.

Сол уақытта осындай көтерілістер Жетісудағы Ақсу (Абакумовка) және Балқаш аудандарында да болды. 1930 жылы 200 көтерілісші Абакумовканы басып алды. ОГПУ отрядымен шайқас наурыз айында өтті. Шайқаста 15 адам қаза тауып, 76 көтерілісші тұтқынға түсті.

1928–1932 жылдар аралығында 519 жаппай халықтық көтерілістер мен наразылықтар тіркеліп, оған қатысушылардың жалпы саны 127 000 адамнан асты. 5 мыңнан астам көтерілісші Кеңес өкіметіне қарсы шыққаны үшін қатаң **жазаланып**, сотталды, **ГУЛАГ** лагерлеріне қамалды, олардың 883-і атылды.

1931–1933 жылдары ашаршылықтан екі миллионнан астам адам, яғни қазақ халқының жартысына жуығы, мыңдаған басқа ұлт өкілдері қаза тапты.

## 5. Қазақ зиялыларының «Кіші Қазан» саясатына қарсылығы.

1926–1928 жылдары үкімет мекемелерінде қызмет ететін ауылшаруашылық мамандары, ұлт зиялылары (Ә. Бөкейхан, А. Байтурсынұлы т.б.) қазақ-

99

END OF PAGE: 99
START OF PAGE: 100
тардың дәстүрлі малшаруашылығының дала жағдайларына неғұрлым қолайлы екендігін ашық айтты. Малшаруашылығын егіншілікке бағындырудың кез келген әрекеті даланың экономикалық өнімділігінің төмендеуіне әкеп соғатынын дәлелдеп шықты. Алаш қайраткерлерін қазақтарды күштеп таңылған қайта құрылулардың іс жүзінде терең экономикалық тоқырауға ұрындыратыны алаңдатты. Ұлт зиялылары С. Мендешев, С. Қожанов, **Х. Досмұхамедов** т.б. жаппай ұжымдастыру науқанына қарсы шықты.

Республика Халық Комиссарлары Кеңесінің төрағасы **О. Исаев** қазақ халқының өте ауыр жағдайы жөнінде Сталинге жазған хатында хабарлады. Онда қазақтардың басқа аймақтар мен республикаларға жаппай қоныс аударуының күшейіп, ел жағдайының өте ауырлай түскені, адамдардың ашаршылық пен жұқпалы аурулардан қырыла бастағаны, жергілікті әкімет орындары өкілдерінің жалған есептер беріп, қазақ халқының іс жүзіндегі жағдайын боямалап көрсетіп отырғаны айтылды. О. Исаев өз хатында Қазақ өлкелік партия комитетінің бірінші хатшысы Ф. И. Голощекінді орнынан босатуды ұсынды.

Сталин мен Үкімет органдарына тек жекелеген қызмет адамдары мен қазақ зиялыларының өкілдері ғана емес, қарапайым адамдар да хат жолдады. 1932 жылы жазда **Ф. Мүсірепов, М. Фатаулин, М. Дәулетқалиев, Е. Алтынбеков, Қ. Қуанышевтар** Голощекинге қазақ даласындағы ахуал жөнінде хат жазды. Олар Голощекинді партияның ұжымдастыруды жүргізу жолындағы басты бағытын бұрмалауы, халықтың малшаруашылығын дамытуға деген ынтасын жойып, малшаруашылығымен айналысу дәстүрін бұзғаны үшін айыптады. Алайда бұл көзқарастың айқын жақтастары қуғындаудың құрбандарына айналды. Көрнекті қазақтандық мәдени қайраткерлердің бұл жазбасы Қазақстан тарихында «Бесеудің хаты» деген атпен қалды.

1933 жылы Ф. И. Голощекин қызметінен босатылып, оның орнына Қазақ өлкелік партия комитетінің бірінші хатшысы болып Л. И. Мирзоян сайланды. РКФСР ХКК төрағасының орынбасары Т. Рысқұлов та 1933 жылы Сталинге жазған хатында қазақ халқының мүшкіл жағдайын көрсетіп, жаздың соңына дейін қоныс аударушылардың арасында ашаршылық пен жұқпалы аурулардың қауіпті дәрежеге дейін көтерілетінін ескертті. Т. Рысқұлов қазақ халықын қырылудан құтқарудың нақты шараларын қабылдауды, қазақтарға малды жекеменшікке таратып беру жолымен шаруашылықты шұғыл көтеруді ұсынды.

1. Қазақ зиялыларының Кеңес үкіметі саясатын қолдамауының себебі неде?  
2. Ұжымдастыру қазақ халқының дәстүрлі құндылықтарына қалайша әсер етті?  
3. Ф. И. Голощекиннің «Кіші Қазан» саясатының мәні неде деп ойлайсыңдар?

100

END OF PAGE: 100
START OF PAGE: 101
4. Неліктен кеңестік билік ұжымдастыру саясатын іске асыруда халық үшін залалды жолды таңдады?  
5. Төмендегі кестеде 1921–1922 жылдардағы және 1931–1933 жылдардағы ашаршылыққа қатысты ақпараттарды толықтырыңдар.

| Ашаршылық жылдары                                                     | 1921–1922 жылдардағы ашаршылық | 1931–1933 жылдардағы ашаршылық |
| --------------------------------------------------------------------- | ------------------------------ | ------------------------------ |
| Себептері                                                             |                                |                                |
| Ашаршылық жайлаған өңірлер                                            |                                |                                |
| Ашаршылыққа ұшырағандар саны                                          |                                |                                |
| Ашаршылықтың салдары                                                  |                                |                                |
| Ашаршылыққа байланысты қазақ зиялыларының пікірлері мен іс-әрекеттері |                                |                                |


6. «XX ғасырдың 20–30-жылдарында жүргізілген ұжымдастыру саясатының қазіргі таңдағы Қазақстанның ауылшаруашылығының дамуына тигізген әсері зор болды». Осы тұжырыммен қаншалықты келісесіңдер? 120-150 сөз аралығында ПТМС формуласында ой бөлісіңдер.  
**Позиция:** Мен солай санаймын …  
**Түсіндіру:** Себебі …  
**Мысал:** Мен мұны мынадай дәлелдер/дәйектер арқылы дәлелдей аламын….  
**Салдар:** Айтылған жайт бойынша мынадай қорытынды жасаймын…

----

### «Бесеудің хаты»  
– қазақ зиялыларының БК(б)П Қазақ өлкелік комитетінің бірінші хатшысы Ф. И. Голощёкинге жолдаған хаты (1932 жыл 4 шілде). Бастапқыда И. В. Сталинге арнап жазылған хат қазақ зиялыларының тоталитарлық тәртіпке наразылығының бір көрінісі саналды.  
**Жазалау шаралары** – кек алудың, жазалаудың түрлері, ақысыз-пұлсыз тартып алу.  
**ГУЛАГ** – лагерлердің Бас басқармасы.  
**ОГПУ** – Біріккен Мемлекеттік Саяси басқарма. 1923–1924 жылдары мемлекет қауіпсіздігін қорғау мақсатында құрылған ұйым.  
**Тәркілеу** (конфискация) – қандай да бір дүние-мүлікті мемлекет меншігіне алу.  
**Ұжымдастыру** – өкіметтің қысым жасауы мен ауылшаруашылығын жаппай ұжымдық шаруашылықтар (колхоздар) етіп құру.

----

**Қожанов Сұлтанбек** (1894–1938) – көрнекті мемлекет қайраткері. Халық ағарту мен мәдениет ісінің білікті ұйымдастырушысы.  
**Исаев Ораз Жанұзақұлы** (1899–1938) – мемлекет қайраткері, саяси қуғын-сүргін құрбаны.  
**Досмұхамедов Халел** (1883–1939) – Алашорда қайраткерлерінің бірі, дәрігер, ғалым, публицист.

101

END OF PAGE: 101
START OF PAGE: 102
```markdown
Қуанышев Қадыр (1906–1938) – партия және қоғам қайраткері.  
Фатаулин Мансұр (1903–1937) – партия және қоғам қайраткері. Қазақстандағы апатты жағдай туралы айтылған Ғ. Мүсірепов, М. Дәулетқалиев, Қ. Қуанышев, Е. Алтынбековтермен бірге «Бесеудің хатына» қол қояды.  
Мыңбаев Жалау (1892–1929) – партия және мемлекет қайраткері. 1925–1927 жылдары Қазақ ОАК Төрағасы қызметін атқарды.  

### «Бесеудің хаты»  
БК(б)П Өлкелік комитетіне, Голощекин жолдасқа:  

...«Бүгінгі Қазақстан – бұл 163 миллион сомның тауарлы өнімін беретін, 40 миллион малы бар өлке», – деп жаздыңыз Сіз, Голощекин жолдас, 1930 жылы «Октябрь революциясының жеңістері» деген мақалаңызда («Қазақстанның 10 жылдығы» атты жинақ). ...Бірақ қазір, Сіздің мәлімдемеңізден кейін 2 жыл өткен кезде Қазақстанда малшаруашылығы саласында мал басының қисапсыз кеміп кеткені әмбеге аян болып отыр: 1930 жылы мал басының 1/8 бөлігі (40 миллионнан 5 миллион) ғана қалды. Тек байлар мен кулактардың ғана емес, тек жекеменшікті орташалар мен кедейлердің ғана емес, сонымен бірге, негізінен алғанда, колхоздар мен колхозшылардың (ішінaра совхоздардың да) қоғамдастырылған және қоғамдастырылмаған малы да осындай зор шығынға, сұрапыл қырғынға ұшырады...  

...Мал басының қисапсыз кеміп кетуі мен көптеген қазақ аудандарын қамтып, адамдардың жаппай қырылуына әкеп соққан ашаршылық (қыстың екінші жартысынан бастап) жөнінде әлі күнге дейін ауыз ашпай отыру қаншалықты дұрыс?.. Нағыз көзбояушылар – көпірме жоспарлар жасаушылар, оның үстіне өздеріне жүктелген нақты іс басқара алмаған, көзбояушылықпен «бәрі де жақсы» деп тұжырымдап, өнеркәсіп саласындағы жетістіктерге арқа сүйеген, сөйтіп, осы- нау елеулі мәселелерге жұртшылық назарын әлсіреткен жер органдары мен ауылшаруашылығы кооперативтері одағының мүшелері неге бүкіл жұртшылық алдында сабақ боларлықтай сазайын тартпайды?  

f. Мүсірепов  
М. Фатаулин  
М. Дәулетқалиев  
Е. Алтынбеков  
Қ. Қуанышев  

1. Авторлардың хатты жазудағы мақсаты неде?  
2. Құжаттың дерек ретінде құндылығы неде деп ойлайсыздар?  

### Қытайға көшу мен оның себептері БК(б)П Қазақ Өлкелік Комитетінің Жалпы бөлімі материалдарынан  

_1931 жылғы 31 желтоқсанға дейін_  

Көшу қозғалысына Күршім ауданы аз ұрынған. Ауданнан барлығы 170 шаруашылық Қытайға кетіп үлгерген, олардың 30-ы байлар, қалғандары – кедейлер мен орташалар. Бұдан басқа шегарадан жеке-жеке ары асқан 63 оқиға тіркелген.
```

END OF PAGE: 102
START OF PAGE: 103


Көшіп кеткендер ішінде 5 коммунист пен 9 комсомол бар, ал бұл коммунистер мен комсомолдар – көшіп кеткен рулық шаруашылық ауылының мүшелері.  
**Көшіп кетудің себебі неде?**  
Олардың (көшіп кетулердің) себептері:  
1. Аудан шаруашылығын жоспарлау мен басқару практикаcындағы жіберілген ірі қателікте.  
2. Шаруашылық-саяси науқанды өткізудегі асыра сілтеуде.  
3. Ауылдағы революциялық заңдылық үшін күрестің әлсіздігін және ауылдық ұйымдар мен жекелеген аудандық қызметкерлердің тарапынан жіберілген қиянатта.  
4. Жұмыстың барлық түрінде қатал әкімшілік-әміршілдік көрсететін ауылдық ұйым әлсіздігі мен қандай да бір бұқаралық түсіндіру жұмысы жүргізілмеуде.  
5. Ауылды өндіріс тауарларымен нашар жабдықтауда.  
6. Ауылдар арасындағы рулық байланысқа негізделген байлар мен бұрын Қытайға көшіп кеткен рулардың ықпалында.  
Осы алты мәселе – көшіп кетудің, ауылдағы шиеленіскен таптық күрестің негізгі себептері.  

*Қазақстанның қазіргі заман тарихы. Құжаттар мен материалдар жинағы. 1-т. – Алматы, 1998, 236–237-беттер.*  

🛈 Көшіп кетудің негізгі себебін атаңдар.  

----

### Тест тапсырмалары

1. Бай-кулактарды тәркілеу туралы декрет қабылданды:  
   А) 1925 жылы  
   Ә) 1927 жылы  
   Б) 1929 жылы  
   В) 1928 жылы  

2. Қазақстанда 1931 жылдың күзіне қарай барлық шаруашылықтардың ұжымдастырылған көлемі:  
   А) 89,9%  
   Ә) 65%-ға жуық  
   Б) 72,6%  
   В) 54%-дан астамы  

3. Ұжымдастыру қарсаңында Қазақстанда 40 миллионнан астам мал болса, 1933 жылы қалған мал басы саны:  
   А) 6,3 млн  
   Ә) 4,5 млн  
   Б) 13,6 млн  
   В) 5,5 млн  

103

END OF PAGE: 103
START OF PAGE: 104
§20–21. 1920–1930 жылдардағы саяси репрессиялар

**Зерттеу сұрағы:** Сталиндік режим не себепті зиялыларға «халық жауы» деген айып тақты?  
Бүгінгі сабағымызда ХХ ғасырдың 20–30-жылдарындағы әміршіл-әкімшіл саясатының зардаптарын талдаймыз. Қазақ зиялыларының қоғамдағы рөлі мен қызметіне баға береміз.

### Тірек сөздер:

| Қазақша                                                             | Орысша                                                            | Ағылшынша                                                                |
| ------------------------------------------------------------------- | ----------------------------------------------------------------- | ------------------------------------------------------------------------ |
| Жекебасқа табыну<br/>Репрессия<br/>Ассимиляция<br/>АЛЖИР<br/>ҚАРЛАГ | Культ личности<br/>Репрессия<br/>Ассимиляция<br/>АЛЖИР<br/>КАРЛАГ | Cult of personality<br/>Repression<br/>Assimilation<br/>ALJIR<br/>KARLAG |


### Тақырыпқа шығу:  
1997 жылдан бастап Қазақстанда «31 мамыр – саяси қуғын-сүргін құрбандарын еске алу күні» өтеді.  
«Қуғын-сүргін құрбаны» дегенді қалай түсінесіңдер?

<div style="text-align:center;">
  <img src="qr_code_image" alt="QR Code" />
  <p>Жасанды интеллект арқылы дайындалған бейнежазбаны көр.</p>
</div>

----

### 1. Қазақстанда тоталитарлық жүйенің орнығуы.  
*1920 жылдары КСРО-да социалистік құрылыс мәселелері жөнінде терең идеялық-саяси күрес өріс алды.*  
Осындай жағдайда саяси өмірде біртіндеп мемлекет аппаратын алмастыра бастаған Коммунистік партияның үстемдігі мен авторитарлық биліктің күшею үдерісі өсе түсті. Қазақстанда автономияның жариялануы сөз жүзінде қалып, іс жүзінде өзін-өзі басқаруға қол жеткізе алмады. Өнеркәсіп орындары, теміржолдар, республиканың халықшаруашылығына қатыстының бәрі Мәскеудің тікелей басқаруында болды. Демократияға жат сайлау заңдары қазақтардың басшылық қызметтердегі санын шектеп отырды. 1922 жылы Қазақстан партия ұйымдарындағы қазақтардың жалпы саны бар-жоғы 6,3%-ға ғана жетті.

104

END OF PAGE: 104
START OF PAGE: 105
КСРО-да бір орталыққа бағынатын басқару жүйесі құрылды. Оның басында большевиктер партиясының көсемі тұрды.  
Республиканың партия ұйымы толық қалыптасып, өлкедегі шешуші күшке айналды. Алайда партия қатарына жалған белсенділер көбірек еніп, бюрократизм, **жекебасқа табынушылық**, жалған ақпарат берушілік, жағымпаздық пен партия өктемдігі орнықты.  
Халықтың есінде жаппай саяси қуғын-сүргінде ешбір жазықсыз миллиондаған адамдардың өмірін өкеткен сталинизмнің «ұлы бетбұрыс» кезеңі мәңгі бақи қалды. Көлемі жөнінен теңдесі жоқ бұл қылмыстардың негізін Ресейдегі Қазан революциясы мен Азамат соғысы қалады. Кеңес елінде социалистік қатынастар қалыптасып, сталиндік авторитарлық-тоталитарлық жүйе толық орнықты.  
Қазақстанда республика жұртшылығына қысым жасау саясаты, әсіресе 1925 жылы қыркүйекте БК(б)П Қазақ өлкелік партия комитетінің бірінші хатшылығына Ф. И. Голощекиннің келуімен қатаң сипат ала бастады.  
1928 жылдың соңында «буржуазиялық ұлтшылдар» атанған Алашорданың бұрынғы қайраткерлерінің бәрі тұтқындалды. Ж. Аймауытов, Ә. Байдилдин, Д. Әділеттер атылып, қалғандары әртүрлі мерзімге түрмеге жабылды. Олардың кейбіреулері (М. Дулатұлы т.б.) лагерьлерде қаза тапты, қалғандары (А. Байтұрсынұлы, М. Жұмабаев т.б.) жазасын өтегенімен, Алашорданың қызметіне араласқаны үшін қайта айыпталып, атылды. Ұлт зиялылары өкілдерінің құрамында М. Тынышбаев, Х. Досмұхамедов, Ж. Досмұхамедов, Ж. Ақбаев т.б. бір тобы (40-тай адам) 1930 жылдың қыркүйек-қазан айларында тұтқындалды. Көп ұзамай олардың 15-і (М. Тынышбаев, Ж. Ақбаев, Х. Досмұхамедов, Ж. Досмұхамедов, Қ. Кеменгеров т.б.) Ресейдің орталық қара топырақты облысына жер аударылды. Олардың барлығы дерлік 1930 жылдары қуғын-сүргінге **(репрессияға)** ұшырады.  

**2. 1930 жылдардағы жаппай саяси қуғын-сүргін.** Қазан төңкерісі және Азамат соғысынан бастау алған саяси қуғын-сүргін науқаны Кеңес Одағы тарағанға дейін жалғасты. 1920 жылдары Т. Рысқұлов, Ж. Мынбаев, Н. Нұрмақов, С. Қожанов т.б. белгілі мемлекет қайраткерлері қызметтерінен алынып, республикадан қуылды. 1928 жылдың ортасынан бұрынғы Алаш қозғалысына қатысқандар жаппай тұтқындалды. Тұтқындалған 44 алашордашылардың үшеуі ату жазасына кесілді. Олардың бірі Ж. Аймауытов еді. 1930 жылы басталған байларды тап ретінде жою саяси қуғын-сүргінге жаңа қарқын берді. Келесі кезеңі 1937 жылдардағы жаппай саяси қуғын-сүргін еді. 1937 жылы БК(б)П ОК-нің, И. В. Сталин мен оның айналасындағылардың «халық жаулары және олардың жақтастарын түп-тамырымен жоюдың қажеттігі» жөніндегі нұсқауы барлық жерде қолдау тапты.  

105

END OF PAGE: 105
START OF PAGE: 106


<div style="border:1px solid #000; padding:10px; width:fit-content; margin-bottom:10px;">
<b>Ойталқы</b><br>
Неліктен қазақ зиялылары бірінші кезекте қуғын-сүргінге ұшырады?
</div>

1936–1938 жылдары Қазақстанда 25 833 адам партиядан шығарылып, олардың 8544-іне «халық жаулары» немесе «халық жауларының сыбайластары» және т.б. айыптар тағылды. Танымал қазақ зиялылары, Алаш қайраткерлері түгелге жуық саяси қуғын-сүргінге ұшырады. Олардың отбасы мүшелері де жазықсыз қудалау көрді.

«Халық жауларының» негізгі көпшілігінің тағдыры КСРО Жоғарғы Соты Әскери алқасының мәжілістерінде «үштік» атанғандар мен НКВД-ның ерекше кеңестерінде құпия жағдайда шешіліп жатты. Л. Мирзоян, У. Құлымбетов, Н. Нұрмақов, Т. Рысқұлов, О. Жандосов, Т. Жүргенов, О. Исаев, С. Қожанов, С. Мендешев сынды көрнекті партия және мемлекет қайраткерлері «халық жаулары» ретінде тұтқындалды.

1936–1938 жылдары КСРО Жоғарғы Сотының Әскери алқасы республиканың партия-кеңес және шаруашылық басшы қызметкерлерінің істерін қарап, оларға заңсыз үкімдер шығарған. Мәселен, 1938 жылы 25 ақпанда 39 адам ату жазасына кесілді, солардың қатарында Сәкен Сейфуллин, Санжар Асфендияров, Темірбек Жүргенов, Сейітқали Мендешев, Жанайдар Сәдуақасов және т.б.; 26 ақпанда – 37 адам, солардың ішінде Илияc Жансүгіров, Илияc Қабылов, Жұмат Шанин және т.б. азаматтар бар; 27 ақпанда – 41 адам, 28 ақпанда – 40 адам; сөйтіп, осы тізім 4 наурызға дейін жалғаса берді. Сот тыңдаулары 15–20 минутқа, тіпті одан да аз уақытқа созылды. Адам тағдыры осылай оп-оңай аяққа басылды.

Қазақстандықтарға көбінесе Жапония, кейде Германия тыңшылары деген айып тағылып, айыпталушылар мен сотталғандардың «мойындауы» ешқандай дәлелдеусіз жүзеге асырылды.

«Халық жауларымен» күрес еңбекпен түзеу лагерьлерінің құрылуына жағдай жасады. Көптеген аудандар тікен сымдармен қоршалып, ол саңадай сай қаруланған әскермен күзетілді. Кейінірек атылған адамдарды жаппай жерлеген жерлер анықтала бастады. Сондай орындардың бірі Алматы түбіндегі Жаңалық ауылының жанынан кездейсоқ табылды. Мұнда 1937–1938 жылдары атылған белгілі жазушылар мен ақындар М. Жұмабаев, С. Сейфуллин, І. Жансүгіров, Б. Майлин, көрнекті ғалымдар А. Байтұрсынұлы, С. Асфендияров т.б. мемлекет, қоғам қайраткерлері, шаруашылық басшылары мен өндіріс озаттары сынды тоталитарлық тәртіптің мыңдаған құрбандары құпия жағдайда жерленді.

### 3. Лагерьлер жүйесінің құрылуы.

1937 жылы БК(б)П ОК мен И. В. Сталиннің төңірегіндегілер «халық жауларын жою» туралы қаулы қабылдады. Сталиндік репрессия кең ауқымда жүзеге асырылып, республикамыз сотталғандар мен жер аударылғандарға толып кетті. Қазақстан аумағы лагерьлік республикаға айналды. КСРО Халық Комиссарлар

106

END OF PAGE: 106
START OF PAGE: 107
Қазақстандағы тоталитаризмнің көріністері

```
Диктаторлық жеке билік
Тоталитарлық тәртіп
↓
Көрініс беру түрлері
```

| Экономиканың шикізаттық бағытта қалыптасуы | Ассимиляциялық саясат. Шынайы егемендіктің болмауы | Еңбекпен түзеу лагерьлерін құру. Жаппай қуғын-сүргін жүргізу. 3,7 млн-нан астам адамның азап шегуі |

Кеңесінің 1930 жылғы 7 сәуірдегі қаулысымен «Еңбекпен түзеу лагерьлері туралы Ереже» бекітілген еді. Елдің қазба байлықтарын зерттеу мен ауыр өндірісті дамыту үшін арзан жұмыс күші қажет болды. Осы мақсатта құрылған лагерьлерге қажетті жер жергілікті тұрғындарды атамекенінен ығыстыру арқылы алынды. Осылайша, елде алып лагерьлер жүйесі ГУЛАГ құрылды. Оның құрамына АЛЖИР, ҚАРЛАГ т.б. лагерьлер енді. Ең үлкен лагерь саналган ҚАРЛАГ-тың орталығы Долинка ауылы болатын. 1930–1950 жылдары Қазақстан аумағында ОГПУ-НКВД жүйесіне бағындырылған 70-тен астам лагерьлер мен олардың бөлімшелері жұмыс істеді. Сол лагерьлер жүйесінде КСРО-ның әртүрлі республикаларынан 2 миллионнан астам адам жазықсыз жапа шекті.

ҚАРЛАГ-та тұтқындардың еңбегі егіншілік кәсібінде кеңінен пайдаланылды. Тұтқындардың бір бөлігі әйнек, қант, май зауыттары мен жылыжайларда және т.б. жерлерде еңбек етті. 1955 жылы ҚАРЛАГ-та 28 лагерь бөлімшесі болды.

Бір мезгілде бұл жерде 74 мың тұтқын ұсталды. ҚАРЛАГ-та түрлі қылмыстар үшін жазалулар, тіпті ату жазасы да бар еді. Тұтқындар Отан алдындағы айыбын өтеу үшін майданға жіберуді өтінді. Кейбіреулері аурудан, аштықтан, ауыр жұмыстан қаза тапты. Осы жерде әйгілі ғалым, тарихшы, географ Л. Н. Гумилев те отырған. Ол 1949 жылы тұтқындалып, 10 жылға сотталды. ҚАРЛАГ-тың 3-бөлімшесінде, содан кейін 10-бөлімшесінде болды. Кейін Л. Гумилев бұл лагерь туралы былай деп жазды:  
*«Қарағанды. Суық, аштық, бандершілдер, власовшылар, ауыр жұмыс... Бақытымға орай топограф болып жұмысқа орналастым, содан кейін от жағушы болдым. Досым – парсы шахынан қашқан Рахим. Мен одан парсы тілін үйреніп жүрмін. Баракта тарихтан дәріс оқимын».*

107

END OF PAGE: 107
START OF PAGE: 108
Ойлан! Кеңес билігі «халық жауларының» отбасы мүшелерін неге қудалады?

ҚАРЛАГ-та көрнекті ғалым, биофизик, жаратылыстану мен ғарыштық экологияның негізін қалаушылардың бірі А. Л. Чижевский жазасын өтеді. Ол 1943 жылы 8 жылға сотталды (Кеңес үкіметіне қарсы үгіт жүргізді деген айыппен). Партия бағытына сәл ғана күдік келтірген азаматтар жазаға ұшырады.

### 4. АЛЖИР (Халық жауларының әйелдері мен балаларына арналған Ақмола лагері) – Қарағанды лагерінің бөлімшесі.

Қарағанды еңбекпен түзету лагері негізінде халық жауларының әйелдері мен балаларына арналған Ақмола лагері (АЛЖИР) құрылды.

1937 жылы желтоқсанда ІІХК-ның ҚАРЛАГ Ақмола арнайы бөлімшесі ашылды. 1936 жылы барақтардың құрылысы басталып, балалардың колониясы құрыла бастады. 1937 жылдың тамызында жасөспірімдер басқа жерлерге көшірілді. Отанын сатқандардың отбасы мүшелерін қабылдауға дайындық жүргізіле бастады. 1 жастан 3 жасқа дейінгі балалы әйелдердің алғашқы легі Кеңестер Одағының қалаларынан Ақмола лагеріне 1938 жылдың қаңтарында әкелінді. Лагерге «оңшыл-троцкистік», шпиондық-диверсиялық ұйым мүшелері, Отанын сатқандар» т.б. саяси себеппен қуғын-сүргінге ұшыраған «халық жауларының» әйелдері қамалды. Лагерьде «халық жауы» деп сотталған партия, кеңес органдарындағы басшы қызметкерлердің, әскери қайраткерлердің, көрнекті ғалымдар мен жазушылардың әйелдері, туған-туыстары азап шекті.

АЛЖИР лагері 30 мың га жерді алып жатты. Оның Қарағанды, Ақмола өңірінде бірнеше бөлімшелері болды. Бұл жерде бүкіл одақ бойынша ойдан шығарылған жалған айыппен тұтқындалған әйелдер ұсталды. Негізінен, олар КСРО мемлекет және қоғам қайраткерлерінің әйелдері, шешелері, қыздары еді.

Тұтқындаумен бірге үйді тыңшылықты тінту қатар жүргізілді. Тінту барысында қару-жарақ, оқ-дәрі, жарылғыш заттар, химиялық қоспалар, контрреволюциялық насихат әдебиеті, хаттар, шетел валютасы, қымбат металдар, ақша мен әшекей бұйымдар, жеке құжаттар тәркіленді. Түтқындаушыға тиісті барлық мүлік тартып алынды. Үйлері мөрленіп жабылды, кейінірек кеңес жұмысшыларына берілді.

АЛЖИР-ге КСРО-ның 40-тан астам ұлтынан, елдің 60 қаласынан тұтқын әйелдер әкелінді. Лагерге сол кездегі Польша, Венгрия, Финляндия, Жапония, Германия, Франция азаматшалары да қамауға алынды.

Тұрмыс жағдайлары өте төмен еді: казармадағы температура минус 6-8 градус, ауа нашар, су лас, қол жуғыштары мен тамақтары аз, төсек жабдығы, киім-кешек пен аяқкиім жетіспеді немесе мүлдем болмады.

108

END OF PAGE: 108
START OF PAGE: 109
Бақылаушылар дерекілік, қатігездік көрсетті, ең сорақысы лагерьдегі ауыр жұмыс еді. АЛЖИР-ге жүкті әйелдер де әкелінді. Тұрмеден босап шыққаннан кейін балаларын іздеп табу мүмкін емес еді, себебі олардың фамилияларын лагерьде немесе балалар үйлерінде ауыстырып жібереді.

Қазақ халқының көмегі мен мейірімділігін АЛЖИР-дің көптеген тұтқындары кейін үнемі еске алды. Солардың бірі, қамауда болған орыс әйелі Г. И. Левинсон: *«Қазақтардың үйіне кез келген уақытта барсаң да, дастарқанға үйдегі тамақтың бәрі қойылатын. Бұлар – ғажап адамдар. Олар бізге мейіріммен қарайды. Бізді, басқа ұлт өкілдерін өз отбасы мүшелері сияқты сыйлады. Қазақтар бізді ауыр жағдайдан, өлімнен аман алып қалды»*.

Қазақстан КСРО-дағы лагерьлер саны бойынша РКФСР-дан кейінгі екінші орын алды.

**5. Қуғын-сүргінге ұшыраған әйелдер мен балалардың жағдайы.**

1937–1938 жылдары қазақ партиялық-кеңестік, ұлттық ғылыми және шығармашылық зиялы қауымның басым көпшілігі қуғын-сүргінге ұшырады. Күйеулерінің артынан әйелдері де қамауға алынып, көпшілігі АЛЖИР-ге жіберілді. РКФСР Халық Комиссарлары Кеңесі төрағасының орынбасары Т. Рысқұловтың жары – Ә. Рысқұлова, Түркістан АКСР-і халық ағарту комиссары С. Қожановтың зайыбы – Қ. Қожанова, Қазақстан халық ағарту комиссары Т. Жүргеновтің әйелі – Д. Ермекова, қоғам қайраткері З. Темірбековтің зайыбы – С. Назарова, ақын және әдебиет зерттеушісі С. Сейфуллиннің жұбайы – Г. Батырбекқызы, жазушы Б. Майлиннің жары – К. Майлина және т.б. әртүрлі мерзімдерге сотталды.

Мұнда қуғын-сүргінге ұшыраған кеңестік мемлекеттік, партиялық, әскери қайраткерлердің жұбайлары, әпкелері, қыздары жазасын өтеді. Олар маршал М. Н. Тухачевскийдің әпкесі, КСРО БОАК төрағасы М. И. Калининнің әйелі, В. И. Лениннің серіктесі Н. И. Бухариннің жары және т.б. еді. Тұтқындар арасында Н. И. Сац (режиссер және театр қайраткері), Г. И. Серебрякова (жазушы), Р. М. Мессерер-Плисецкая (атақты кеңес балеринасı М. Плисецканың анасы), Харьков опера театрының барлық дерлік артистері және т.б. белгілі мәдениет қайраткерлері еді.

Қуғын-сүргін көрген отбасы мүшелері амалсыздан тектерін өзгертті. Әйелдері мен балалары көпшіліктің көзінше өз күйеулері мен әкелерінен бас тартты. «Халық жауларының» әйелдері басқа республикаларға көшіп кетуге мәжбүр болды. Мысалы, Сейітов Асылбектің аяғы ауыр әйелі Нафия Шорманова қызымен Омбы облысындағы туысқандарына қашып барды. Бірақ ол жердегі жағдай да мәз емес еді. Осы уақыт аралығында Омбы облысында мыңға жуық қандастарымыз қуаланды. Кейбіреуінің балалары жетімдер үйіне өткізілді. Өз кезегінде бұл ба-

109

END OF PAGE: 109
START OF PAGE: 110
```markdown
![](https://user-images.githubusercontent.com/73662662/234849011-7a7a3a3a-0a0a-4a0a-8a3a-7a7a3a3a0a0a.jpg)

Лалар да барлық жерде қатарластары тарапынан қорлық көрді. Техникум мен ЖОО-да оқу қиынға түсті. «Халық жауының» балалары комсомол мен партия қатарына қабылданбады. Сондықтан да олар өз тектерін жасырып басқа облыстарға, тіпті республикаларға көшіп кетті. «Қуғын-сүргінге ұшыраған отбасы мүшесі» деген желеумен Екінші дүниежүзілік соғыс жылдары майдангерлерге Кеңес Одағының Батыры атағы мен медальдары және ордендері, басқа да шендер берілмеді.

1938 жылдан 1953 жылға дейінгі аралықта АЛЖИР-де 20 мыңға жуық тұтқын ұсталды. Олардың нақты саны осы күнге дейін толық анықталған жоқ.

## 6. Саяси қуғын-сүргін құрбандарын ақтау.

XX ғасырдың 50-жылдарынан бастап қуғын-сүргін құрбандарын ақтау үдерісі енгізілді. Ал 80-жылдардың соңына қарай Алаш қозғалысының көрнекті қайраткерлерін ақтау науқаны басталды. 1993 жылы сәуірде Қазақстан Республикасының *«Саяси жаппай қуғын-сүргін құрбандарын ақтау»* туралы заңы шықты.

Заңды жүзеге асыруда «Әділет» тарихи оқыту қоғамы ғылыми конференциялар мен семинарлар өткізіп, сталиндік кезеңнің жаппай қуғын-сүргін құрбандарының тізімдерін анықтады. Қуғын-сүргін құрбандарын жаппай жерлеген орындар әлі де іздестірілуде. Алматы облысының Жаңалық елді мекеніне естелік белгі орнатылды. 1996 жылдары жазықсыз атылған азаматтардың тізімі енген «Книга скорби» («Азалы кітап») жинағының томдары жарық көрді. Тоталитарлық режимнің қылмыстарын әшкерелеу, әділеттілікті толықымен қалпына келтіру бүгінгі қоғамымыздың тұрақтылығын нығайтуға себеп болары анық.

2020 жылдан бастап мемлекет басшысы Қасым-Жомарт Тоқаевтың тапсырмасымен XX ғасырдың жиырмасыншы-елуінші жылдарындағы саяси қуғын-сүргін құрбандарын толық ақтау жөніндегі мемлекеттік комиссия жұмыс істей бастады. Аталған комиссия жұмысының нәтижесінде 2,6 млн-нан астам құжат құпиясыздандырылды, 311 мың жәбірленуші мен жаппай саяси қуғын-сүргіннен зардап шеккендерді ақтау жүзеге асырылды.

Кеңес өкіметінің Қазақстандағы саяси қуғын-сүргін құрбандарының саны ғалымдардың есептері бойынша миллиондай адамды құрады. Алайда бұл сан нақты емес, өйткені 20–40-жылдары тұтқындалған мыңдаған адамдардың тағдыры әлі күнге дейін белгісіз болып отыр.

----

### Саяси қуғын-сүргін құрбандарына арналған мемориалдық кешен, Алматы облысы Жаңалық ауылы
```

END OF PAGE: 110
START OF PAGE: 111


1. XX ғасырдың 20–30-жылдарындағы әміршіл-әкімшіл жүйе саясаты КСРО құрамындағы аз санды ұлттардың рухани өміріне қалай әсер етті?  
2. «Социализм жолымен ілгерілеген сайын тап күресі шиеленісе түседі» деген сталиндік теорияның мәні неде?  
3. «Ұлт зиялыларын жазалау, олардың қызметін шектеу «кеңестік халықты» қалыптастырудың жолы болды». Бұл пікірге қатысты ойларың қандай?  
4. «Халық жауларының» қатарына қоғамның тағы қандай топ өкілдері жатқызылды?  
5. «Халық жаулары», «Отанина опасыздық танытқандар» деп сотталғандар мен атылғандардың көп бөлігі уақыт өте келе ақталды. Оларға шығарылған үкімді әділетті деп айта аласыңдар ма?  
**Шығармашылық тапсырма.** 1920–1930 жылдардағы саяси репрессияның себептері мен зардаптарын көрсетіңдер.

| 1937–1938 жылдардағы қуғын-сүргін саясатының себептері |   |
| ------------------------------------------------------ | - |
| Қысқа мерзімді зардаптары                              |   |
| Ұзақ мерзімді зардаптары                               |   |


----

### АЛЖИР (халық жауларының әйелдері мен балаларына арналған Ақмола лагері)  
– сталиндік тоталитарлық жүйе кезінде «халық жаулары» саналып, саяси қуғын-сүргінге ұшыраған мемлекет және қоғам қайраткерлері, зиялы азаматтар, сонымен бірге олардың әйелдері мен балалары жазықсыз жазасын өтеген Ақмоладағы лагерь.  
**Ассимиляция** – саны аз халықтың ұлттық ерекшеліктерінен айырылып, өзінен басым халықтың құрамына біртіндеп сіңісіп кетуі.  
**Жекебасқа табыну** (культ личности, лат. табыну) – КСРО-дағы И. В. Сталинге табыну ретінде қалыптасқан, тоталитарлық тәртіптің жеке билігі. Бір адамның көзінің тірісінде тарихи дамудың барысына шешуші ықпал жасайтын рөлін дәріптеу, жеке адамның елді алқалы басқаруды ауыстырып, демократияны жойып, диктаторлық тәртіп орнатуы.  
**ҚАРЛАГ** – Қарағанды облысында құрылған ГУЛАГ лагері.  
**Репрессия** – мемлекет органдарының азаматтардың құқықтарына нұқсан келтіруі, жазалау шаралары.

----

### Сталиннің БК(б)П Қазөлкеком бюросы мүшелеріне «Ақ жол» журналы туралы хаты

*1925 жылғы мамыр*  
Қазөлкекомның барлық мүшелеріне

Құрметті жолдастар!  
1. Бір-екі күн бұрын менің «Ақ жол» журналымен танысуға мүмкіндігім болды. Осыған байланысты атақты Шоқаевтың ақ гвардияшылар баспасөзіндегі бірқатар мақалаларын еске алдым да, ең сұмдығы, осы мақалалар мен «Ақ жол» журналы арасында кейбір рухани «бірлік» барлығына көз жеткіздім. Сенбеске амал жоқ,

111

END OF PAGE: 111
START OF PAGE: 112
```markdown
бірақ «Ақ жол» бәрімізбен қатар Шоқаевқа да мол материал беріп отырғаны
ақиқат. ...«Ақ жолдың» сыны – табалау мен өшпенділік, бұл біздің шындығымыз
емес. Кеңес елінде мұндай сынға орын болмауы тиіс.
Шұғыл шара қолданылсын...
Мен партияда жоқ зиялыларды кеңестік баспасөзге тартуды толықтай қол-
даймын. Наркомзем, ХШК, кооперация секілді шаруашылық органдары осы
адамдарды толық кеңестендіріп, тиісінше пайдалануы керек. Мен партияда жоқ
зиялылардың қазақ мәдениетін дамыту ісіне тартылуын да қолдаймын. Оқу-
лықтарды қазақ тілінде дайындау – бұл адамдардың мәдениет саласындағы басты
жұмысы. Бірақ мен партияда жоқ зиялыларды саяси және идеологиялық күрес
ісіне араластыруға қарсымын. Мен партияда жоқтар қазақ жастарын тәрбиелеумен
айналысқаның қолдамаймын.
Осы мәселе бойынша Сіздердің пікірлеріңізді өтініп сұраймын.

ҚРОМА. 141 қ., 1-т., 1–2-парақтар, 479 А.

QR-код арқылы берілген тарихи құжатты оқып, төмендегі сұрақ-
тарға жауап беріңдер.

1. Сталин хатының мәнін қалай түсіндіңдер?
2. Үштіктерге қандай құқықтар берілді?

# Тест тапсырмалары

1. 1922 жылы Қазақстан партия ұйымдарындағы қазақтардың жалпы саны ... құрады:  
А) 6,3%  
Ә) 10,4%  
Б) 25%  
В) 18,6%

2. 1938 жылдан 1953 жылға дейінгі аралықта АЛЖИР тұтқынында болғандар саны:  
А) 50 мың  
Ә) 25 мың  
Б) 20 мыңға жуық  
В) 30 мыңнан астам

3. Хронологиялық реттілікпен орналастыр:  
1) ҚР «Саяси жаппай қуғын-сүргін құрбандарын ақтау» туралы заң  
2) 25 833 адам партиядан шығарылып, 8 544-іне «халық жаулары» немесе «халық жауларының сыбайластары» т.б. айыптар тағылды  
3) БК(б)П Қазақ өлкелік партия комитетінің бірінші хатшылығына Ф. И. Голощекіннің келуі  
4) «Буржуазиялық ұлтшылдар» атанған Алашордадың бұрынғы қайраткерлерінің бәрі тұтқындалды  
5) Алаш қозғалысының көрнекті қайраткерлерін ақтау науқаны басталды
```

END OF PAGE: 112
START OF PAGE: 113
ҮШІНШІ БӨЛІМДІ ҚАЙТАЛАУ-ПЫСЫҚТАУ ТАПСЫРМАЛАРЫ

1. 1920–1930 жылдары жүргізілген индустрияландырудың Қазақстанға әкелген салдарын көрсетіңдер.

| Саяси салада        |   |
| ------------------- | - |
| Экономикалық салада |   |
| Әлеуметтік салада   |   |
| Техникалық салада   |   |


2. «Ауыл тұрғындарын жаппай ұжымдастыру себебінен болған ашаршылық қолдан жасалған еді». Бұл пікірмен келісесіңдер ме? ПТМС формуласы арқылы дәлелдеңдер.

**Позиция** (Мен осылай деп ойлаймын …)  
**Түсіндіру** (Себебі …)  
**Мысал** (Мен мұны мынадай мысалдармен дәлелдей аламын …)  
**Салдар** (Салдары осындай болды …)

3. Тоталитарлық режим күшейе түскен жылдары (1920–1930) болған саяси репрессиялардың кемінде 4-5 салдарын анықтаңдар.

1) ___________________________________________________________  
2) ___________________________________________________________  
3) ___________________________________________________________  
4) ___________________________________________________________  
5) ___________________________________________________________

4. «Мен большевиктердің орнында болғанда, индустрияландыру ісін басқаша жүргізер едім» тақырыбында шағын эссе дайындаңдар.

5. 1931–1933 жылдардағы ашаршылықтың елдің демографиялық үдерісіне тигізген әсерін анықтаңдар.

6. 1920–1930 жылдардағы репрессия кезінде өз облыстарыңнан қандай азаматтар жазықсыз зардап шекті? Мүмкіндігінше есімдерін анықтап, оларға тарихи сипаттама беріңдер.

7. Қазақстандағы лагерлер жайлы шағын әңгіме жазыңдар.

113

END OF PAGE: 113
START OF PAGE: 114
ТӨРТІНШІ БӨЛІМ | КЕҢЕСТІК ҚАЗАҚСТАННЫҢ МӘДЕНИЕТІ: БІЛІМ МЕН ҒЫЛЫМ, ӘДЕБИЕТ ПЕН ӨНЕР

# §22. Ахмет Байтұрсынұлы – ұлт ұстазы

**Зерттеу сұрағы:** Ахмет Байтұрсынұлының ғылыми мұрасы қандай?  
Бүгінгі сабағымызда Ахмет Байтұрсынұлына қазақ тілі білімінің негізін салушы, қоғам қайраткері ретінде баға береміз.

## Тірек сөздер:

| Қазақша                     | Орысша                        | Ағылшынша                                    |
| --------------------------- | ----------------------------- | -------------------------------------------- |
| Комиссар «Әдебиет танытқыш» | Комиссар «Теория словесности» | Comissary Fundamentals of «Literary Studies» |


## Тақырыпқа шығу:

«Ахмет Байтұрсынұлы – XX ғасырдың басындағы қазақ әдебиетін бостандық пен тәуелсіздік жолындағы күрес идеясы­мен байытқан ақын».

1. А. Байтұрсынұлының қандай еңбектерін білесіңдер?  
2. Қазақ халқының қоғамдық-мәдени өміріне серпіліс әкелу үшін А. Байтұрсынұлы қандай жұмыстар атқарды?

----

### 1. Ахмет Байтұрсынұлы тұлғасының қалыптасуы.

Қазақ әдебиеті мен өнерінің көрнекті өкілі, қоғам қайраткері Ахмет Байтұрсынұлы (1872–1937) Торғай облысындағы Торғай уезінің Сарытүбек деген жерінде дүниеге келген. Ауыл мектебінде оқып, сауатын ашады. 1886–1891 жылдары Торғайдағы екі сыныптық орыс-қазақ училищесінде оқиды. 1891 жылы Орынбордағы мұғалімдер мектебіне түсіп, оны 1895 жылы бітіреді. 1895–1909 жылдары Ақтөбе, Қостанай, Қарқаралы уездерінің мектептері мен орыс-қазақ училищелерінде мұғалімдік қызмет атқарады. Өзінің халықпен кездесулері кезінде патша үкіметінің

114

END OF PAGE: 114
START OF PAGE: 115
115

отаршылдық саясатының мәнін өшкереледі. 1913–1918 жылдары «Қазақ» газетінде редактор болып, халық өмірінің көкейтесті мәселелерін көтерді, елді өнер-білімге үндеді. А. Байтұрсынұлы Алаш қозғалысы тұсында күрестің алғы шебінде болды. Оның өмірі – өз халқына адал қызмет етудің, ел-жұртының мәдениеті мен әдет-ғұрпына, тарихына деген сүйіспеншіліктің айқын үлгісі.

**2. Әдеби мұрасы.** Ахмет Байтұрсынұлы қазақ әдебиетін зерттеуге көп үлес қосты. 1909 жылы оның тұңғыш «Қырық мысал» кітабы жарыққа шықты, онда Қрылов әңгімелері мен Абай өлеңдерін негізге ала отырып, биліктің шектен шығуы мен зорлық-зомбылығын сынайтын бірқатар туындылары енген.

1911 жылы «Маса» өлеңдер жинағы жарық көрді. Ондағы басты идея қазақ халқын ілім-білімге әрі мәдениетті қоғам құруға шақыру еді. «Қазақ» газетінде жарияланған «Қазақтың бас ақыны» мақаласында А. Байтұрсынұлы Абайдың рухани мұрасының ұлт мәдениеті мен ағарту ісіне ықпалын зерделейді. Ол Ш. Уәлиханов, Ы. Алтынсарин және А. Құнанбайұлының демократиялық ойларын зерттеумен айналысты.

**3. Саяси қызметі.** Ахмет Байтұрсынұлы халыққа білім беру мәселесіне әрқашан ерекше мән беретін еді. Алаш қозғалысының қалыптасуына белсене қатысты. Ол – «Қарқаралы петициясы» авторларының бірі. Петицияда өзекті мәселелер қатарында зайырлы білім беру, ар-ұждан бостандығы және діни еркіндік, газет шығару жайлы айтылды. 1913 жылы «Қазақ» газетінің алғашқы нөмірі шықты. Газет 1918 жылға дейін қазақтар арасындағы негізгі мінбер әрі ең кең таралған саяси және әдеби-ғылыми басылым саналды. 1917 жылдан бастап Ахмет Байтұрсынұлы «Алаш» партиясын құруға атсалысты, Алашорда үкіметінің құрамына кірді, онда білім мен мәдениетке қатысты мәселелермен айналысты. Кеңес билігін қабылдағаннан кейін мемлекеттік және мәдени құрылыс ісіне көп еңбек сіңірді. 1920–1921 жылдары Қазақ АССР халық ағарту **комиссары** қызметінде болды. Алаш

![Алматы қаласындағы А. Байтұрсынұлының ескерткіші](image_path)

> **Ойлан!**  
> А. Байтұрсынұлының «Алаш» партиясы мен Алашорда үкіметін құрудағы қызметіне баға бер.

END OF PAGE: 115
START OF PAGE: 116
қозғалысының өзге де қайраткерлері сияқты А. Байтұрсынұлы қазақ халқының мүддесін қорғауды жалғастыра берді, ғылыми-ағартушылық қызметпен айналысты.  
4. Ғылыми-ағартушылық қызметі. 1921 жылдан бастап Ахмет Байтұрсынұлы Қазақ АКСР-і Халық ағарту комиссариаты жанындағы республикалық академиялық орталықты басқарды. Оның жетекшілігімен орталық еліміздегі ғылыми-зерттеу жұмыстарын ұйымдастырумен айналысты, қазақ мектептеріне арналған оқу бағдарламалары мен оқулықтар басып шығару үшін ретке келтірді. Ғылыми-педагогикалық мамандар дайындай бастады. Оның жұмысына М. Дулатұлы, Қ. Жұбанов, Б. Майлин, Е. Омаров, С. Сейфуллин, Т. Шонанов т.б. қазақ зиялыларының өкілдері белсене қатысты.  

> **Ойлан!**  
> А. Байтұрсынұлының ғылым мен білім саласындағы қызметі қаншалықты маңызды?  

Сол кезеңде олар құрастырған ана тілі, суретті әліппе оқулықтары жоғары сұранысқа ие болды. А. Байтұрсынұлы – 1912 жылы жазылған, 1925 жылға дейін бірнеше рет қайталап басылып шыққан алғашқы қазақша әліппе «Оқу құралының» авторы. Лингвистикалық түсініктерге анықтама беріліп, тілдің құрылымы зерттеліп, бір жүйеге келтірілген алғашқы қазақ тілі оқулығы «Тіл – құрал» ағартушы ғалымның қаламынан шықты. Ол мұғалімдерге арналған тәжірибелік нұсқаулық «Тіл жұмсар» және сауатсыздықты жою кезінде жаппай пайдаланылған оқу құралы «Баяншыны» да жазды.  

Ғұлама ғалым тіл білімі негіздерін және қазақ тілін оқыту әдісін зерттеумен айналысты. 1926 жылы ғалымның құнды еңбегі «Әдебиет танытқыш» жарыққа шықты, онда әдебиет тарихы, теориясы мен методологиясы қарастырылып, қазақ әдебиеттану ғылымының негізі қаланды. Ахмет Байтұрсынұлы араб жазуы негізінде жасалған жаңа әліпбидің негізін қалаушы ретінде белгілі. Бірақ түркі тілдерін латынға көшіру басталғаннан кейін араб әліпбиі ауыстырылды. Бүгінде ол жасаған әліпбиді шетелде тұратын қазақтар пайдаланып отыр.  

Ол қазақ фольклорын зерттеуге маңызды үлес қосты. Қазақ халқының музыкалық шығармалары мен халық ауыз әдебиеті үлгілерін жинақтап, жеке кітап етіп шығарды. Оған «Ер Сайын» (1923) және «23 жоқтау» жыры (1926) енді. Вакуде өткен І Туркология, Қазандағы халық ағарту қызметкерлерінің съезіне қатысып, білім беру жүйесін дамыту мәселелерін көтерді.  

Қазақ элитасы көшбасшыларының бірі А. Байтұрсынұлы қоғамдық қызметпен бірге еліміздің жоғары оқу орындарында да сабақ берді.  

116

END OF PAGE: 116
START OF PAGE: 117
1921–1928 жылдары Ташкенттегі Халыққа білім беру институтында қазақ тілі және әдебиеті, тарихы мен мәдениетінен дәріс оқыды.

**5. А. Байтұрсынұлының тағдыры.** Кеңес билігі А. Байтұрсынұлының Алаш қозғалысына қатысқанын кешірмеді. 1929 жылы жалған айыппен қамауға алынып, өлім жазасына кесілді, артынан он жылға, кейін үш жылға жер аударылсын деп ұйғарылды. 1934 жылы Ә. Бөкейханның көптеген өтініштері бойынша қамаудан босатылды.

Бостандыққа шыққаннан кейін отбасымен Алматыға көшіп келді. Алайда 1937 жылдың қазан айында қуғын-сүргіннің келесі толқыны кезінде оны тағы да ұстап әкетті. Ахмет Байтұрсынұлы 1937 жылы атылды. *«Мақсатым – қазақ халқын мәдени тұрғыда жаңғырту, себебі бұл – ұлттық дамудың негізгі тірегі. Қандай да бір билік оны жүзеге асырса, мен соның жағында боламын»*. А. Байтұрсынұлының 1929 жылғы тергеушіге берген осы жауабынан ғалымның ағартушылық жолындағы басты ұстанымын анық байқаймыз.

Ағартушы ұстаз саясаттан гөрі ғылыммен айналысуды жөн көрді. Бірақ бұл сол заманның зиялылары үшін мүмкін емес еді, уақыт халық мүддесін қорғаудан басқа таңдау бермеді. Ахмет Байтұрсынұлы 1988 жылы ақталды. Оның атымен Қазақстан қалаларының көшелері мен мектептері, Тіл білімі институты және Қостанайдағы университет аталады. Ол замандастары мен келер ұрпаққа жол көрсететін, елді дамуға жеткізетін құнды өсиет қалдырды: *«Өзге халықтардан артта қалмау үшін білімді, дамыған, күшті болуымыз керек. Білім алу үшін оқу керек. Ел экономикасын дамыту үшін кәсіппен айналысу керек. Отанды нығайту үшін бірлігіміз ажырамауы керек»*.

1. «Ахмет Байтұрсынұлы – ұлттық жазудың реформаторы». Бұл тұжырыммен келісесіңдер ме? 5 сөйлеммен ойларыңды жеткізіңдер, фактілермен дәлелдеңдер.  
2. «Газет – халықтың көзі, құлағы және тілі. Адамға көз, құлақ, тіл қандай керек болса, халыққа газет сондай керек». А. Байтұрсынұлы неліктен газет шығаруға айрықша көңіл бөлді?  
3. «Адамдық диқаншысы қырға шықтым;  
Көлі жоқ, көгалы жоқ қорға шықтым.  
Тұқымын адамдықтың шаштым, екпім,  
Көңілін көгертуге құл халықтың», – деген өлең жолдары арқылы ғалым қандай мәселені көтерген?  
4. «Ахмет Байтұрсынұлы «Әдебиет танытқыш» еңбегі арқылы қазақ әдебиеттану ғылымының негізін қалады. Өйткені ...». Сөйлемді жалғастырыңдар.  
5. Ахмет Байтұрсынұлының айтқан өсиетін қалай түсінесіңдер?  
6. Төмендегі кестеге Ахмет Байтұрсынұлының әр саладағы қызметі туралы ақпараттарды жазыңдар.

<PageFooter>117</PageFooter>

END OF PAGE: 117
START OF PAGE: 118
```markdown
| Әдеби мұрасы | Саяси қызметі | Ғылыми-ағартушылық қызметі |
|--------------|---------------|----------------------------|
|              |               |                            |

**Шығармашылық тапсырма.** Деректі оқып шығып, сұрақтарға жауап беріңдер.  
«...Орынборға келгеннен кейін, ең алдымен, қазақ тілінің дыбыстық жүйесі мен грамматикалық құрылысын зерттеуге кірістім; одан кейін қазақ әліпбиі мен емлесін ретке салып, жеңілдету жолында жұмыс істедім; үшіншіден, қазақтың жазба тілін бөтен тілдерден келген қажетсіз сөздерден арылтуға, синтаксистік құрылысын өзге тілдердің жат әсерінен тазартуға әрекеттендім; төртіншіден, қазақ прозасын жасанды кітаби сипаттан арылып, халықтық сөйлеу тәжірибесіне ыңғайластыру үшін ғылыми терминдерді қалыптастырумен айналыстым».  
А. Байтұрсынұлы

1) Орынбор қаласына барғаннан кейін ғалым алдына қандай мақсат қойды?  
2) Автор неліктен тіл мәселесіне алаңдаушылық білдірді?  
3) Қазақ тілі айналымына ғылыми терминдерді қалыптастыру не үшін керек?

----

### «Әдебиет танытқыш»  
А. Байтұрсынұлының қазақ әдебиеттану ғылымы мен әдебиет тарихы жөніндегі тұңғыш көлемді еңбегі.  
**Комиссар** – мемлекеттен арнайы өкілік алған, қызмет бабындағы адам. Кеңес билігі кезіндегі министр.

----

### Шонанов Телжан  
(1894–1938) – қоғам қайраткері, ағартушы, педагог, аудармашы, тілші ғалым. Алашорда үкіметі жанынан құрылған оқу комиссиясының мүшесі.

----

> «Өз тілінде сөйлейтін және өз әдебиеті бар халық қана тәуелсіз өмір сүруге құқылы екенін ешқашан ұмытпау керек...».  
> Ахмет Байтұрсынұлының естеліктерінен

----

### Педагог-ағартушы Ахмет Байтұрсынұлының бұл сөзін қалай түсінесіңдер?

Байтұрсынұлы А., «Қазақ» газетінің бірінші саны: «Қырғыз (қазақ. – авт.) халқы бұрыннан белгілі бір аумақта оқшауланып өмір сүрген, алайда қазіргі кезде біз қырғыз (қазақ. – авт.) даласына қоныстанушылардың көптеп келіп жатқанын байқаймыз. Болашақта біздің тағдырымыз қандай болады? Өз тәуелсіздігімізді сақтау үшін біз бар күшімізбен ағартушылық пен ортақ мәдениетке ұмтылуымыз керек; ол үшін біз бірінші кезекте ана тіліндегі әдебиетті дамытуға міндеттіміз».  
*Қазақстан Республикасының Президент архиві. – 122-қор, 1-тізім, 27-іс, 69-бет.*

1. А. Байтұрсынұлы нені мақсат етті?  
2. Ағартушы ғалым әдебиетті дамытуға неге ерекше көңіл бөлді?
```

END OF PAGE: 118
START OF PAGE: 119
119

QR-код арқылы берілген өлеңді оқып, төмендегі сұрақтарға жауап беріңдер.

Өлеңде қазақ халқының тағдыры жайлы не айтылған?

**Бәдрисафа Байтұрсын келінінің Е. П. Пешковаға жазған хаты**

Күйеуім Байтұрсынұлы Ахмет (қазақ) 1930 жылғы 30 маусымда Бутырск түрмесіне қамалған еді. Содан бір жыл өтті. Күйеуімнен хат-хабар жоқ. Сізден Байтұрсынұлы Ахметтің қайда екенін біліп беруіңізді сұраймын.

Менің мекенжайым: Алматы қаласы, Нарын көшесі, 83-үй. Байтұрсынова Бәдрисафа.

*1931 жылғы 11 қаңтар*  
*«Жас Алаш», №79, 2016, 29 қыркүйек.*

Қалай ойлайсыңдар, хатқа жауап келуі мүмкін бе?

----

### Тест тапсырмалары

1. А. Байтұрсынұлының 1911 жылы жарық көрген «Маса» өлеңдер жинағындағы басты идея:

   А) Биліктің шектен шығуы мен зорлық-зомбылығы  
   Ә) Халықтың діни бостандығы  
   Б) Қазақ халқын білімге, мәдениетті қоғамға шақыру  
   В) Тәуелсіздік үшін күрес

2. А. Байтұрсынұлы «Қазақ» газетінде редакторлық қызмет атқарған жылдар:

   А) 1913–1918  
   Ә) 1911–1917  
   Б) 1910–1918  
   В) 1912–1919

3. 1926 жылы жарыққа шыққан А. Байтұрсынұлының еңбегі:

   А) «Қазақтың бас ақыны»  
   Ә) «Қырық мысал»  
   Б) «Ер Сайын»  
   В) «Әдебиет танытқыш»

END OF PAGE: 119
START OF PAGE: 120
§23–24. XX ғасырдың 20–30-жылдарындағы білім беру жүйесі мен ғылым

**Зерттеу сұрағы:** _Білім мен ғылым саласының қандай жетістіктері мен кемшіліктері болды?_

_Бүгінгі сабағымызда_ XX ғасырдың бірінші жартысындағы білім мен ғылым саласындағы өзгерістерді талдаймыз.

### Тірек сөздер:

| Қазақша                                                      | Орысша                                           | Ағылшынша                                                                              |
| ------------------------------------------------------------ | ------------------------------------------------ | -------------------------------------------------------------------------------------- |
| Жұмысшы факультеті<br/>Техникум<br/>Институт<br/>Аспирантура | Рабфак<br/>Техникум<br/>Институт<br/>Аспирантура | Faculty of Work<br/>Technicum<br/>Institute<br/>Graduate school (postgraduate studies) |


----

### Тақырыпқа шығу:

Кеңес үкіметінің білім саласындағы алғашқы реформасы қандай бағытта болды?

![Image of children and a teacher reading a book together]

----

1. **Республикада кеңестік ғылымның қалыптасуы.** Кеңестік қазақ мемлекеттілігі құрылғаннан кейін түрлі ведомстволық мекемелер, Ресей географиялық қоғамының Орынбор секциясы ғылыми-зерттеу жұмыстары мен айналыса бастады. Ғылыми қызметті ұйымдастыру және жетілдіру үшін зиялылар 1920 жылы _Қазақстанды зерттеу қоғамына_ бірікті. Еліміздегі қоғамдық бастамамен пайда болған ғылыми ұйымда негізінен гуманитарлық сипаттағы зерттеу жұмыстары басым болды.

1921 жылы тамызда Халық комиссариатының ғылыми бөлімі академиялық орталыққа айналды. Қазақ АКСР-і Халық ағарту комисса- 

120

END OF PAGE: 120
START OF PAGE: 121
```markdown
риатының көмегімен қазақ халқының музыкалық өнері, этнографиялық мұрасы мен поэзиясының үлгілерін жинауға жауапты комиссия құрылды. Комиссия құрамында А. П. Чулошников, Ә. Диваев сияқты зерттеушілер болды.

Қазақ өлкесін зерттеу қоғамының мүшелері *А. Чулошников, Ф. Рязанов, Ә. Диваев, М. Тынышбаев, В. В. Бартольд, М. Дулатұлының* алғашқы ғылыми еңбектері жарық көрді. 20-жылдарда Қазақстанда алғашқы ғылыми-зерттеу мекемелері: Химия-биологиялық зертхана, Өсімдіктерді қорғау өлкелік станциясы, Санитарлық-бактериологиялық институты, Тыңайтқыштар және ауылшаруашылық топырақ зерттеу институты пайда болды. 1932 жылы КСРО ҒА-ның қазақтық базасы құрылды. Оның тұңғыш төрағасы болып академик, түркитанушы А. Н. Самойлович тағайындалды. Жанынан түрлі бағыттағы ғылыми-зерттеу институттары (ҒЗИ) ашылған қазақстандық база 1938 жылы КСРО ҒА-ның Қазақ филиалына айналды. 30-жылдары жергілікті ғалымдар да қалыптаса бастады. Тарих, геология, лингвистика, химия және т.б. салаларды зерттеуде үлкен жетістіктерге қол жеткізілді. **Санжар Асфендияров** 1935 жылы жарық көрген көне заманнан бүгінге дейінгі «Қазақстан тарихының» 1-бөлімін жазып шықты. Қазақ тіл білімінің дамуында профессор Қ. Жұбанов жетекші орын иеленді. Қазақ ғылымының жас өкілі Қ. Сәтбаевқа ғылымға сіңірген еңбегі үшін геология-минералогия ғылымдарының докторы атағы берілді. ХХ ғасырдың 30-жылдарында республикада тоталитарлық жүйе орнағаннан кейін А. Байтурсынұлы, А. Самойлович, С. Асфендияров, Қ. Жұбанов тағы басқа ғылым қайраткерлері қуғын-сүргінге ұшырады.

1940 жылға қарай Кеңес Одағы ғалымдарының қолдауымен елімізде іргелі ғылыми мекемелер ашылып, онда 1726 ғылыми қызметкер жұмыс істеді.

### 2. Сауатсыздықты жою.

1919 жылы 26 желтоқсанда Халық Комиссарлары Кеңесі (ХКК) сауатсыздықты жою туралы декретке қол қойды. Мемлекет ауылға жаппай «мәдени жорық» ұйымдастыруды жариялады. 1920–1921 оқу жылында Қазақстанда 2,5 мыңға жуық сауатсыздықты жою пункттерінде 70 мыңдай адам оқыды. Сауатсыздықты жоюдың көшпелі пункттері, әйелдер арасындағы сауатсыздықты жою үшін қызыл отаулар, коммуна мектептері, мектеп-интернаттар құрыла бастады.

> **Анықта!**  
> Қазақстанды зерттеу қоғамының мақсаты қандай еді?

> **Ойталқы**  
> Сауатсыздықты жою пункттерінің қызметі елде білімді жетілдіруде елеулі рөл атқарды ма? Олар қандай қиындықтарға тап болды?
```

END OF PAGE: 121
START OF PAGE: 122
Оқу жоспары бойынша ересектерге әріп танытып, өзі тұратын жерде жұмыс істей алатындай мамандықтар берілді. Курстар мәдени-ағарту мақсатымен қатар, халықтың социализм құрылысы бойынша саяси сауатын ашуды да мақсат тұтты. Сауатсыздықты жою пункттерінің алғашқы түлектері жастар еді. «Сауатсыздық жойылсын» жалпыодақтық қоғамы мемлекеттік бағдарламаны насихаттауда үлкен рөл атқарды. Қоғамның қазақстандық филиалы 1924 жылы құрылды. 1925 жылға қарай республикада құрамында 77 800 адамы бар 882 ұйым қызмет жасады. 1927–1931 жылдары Түрксіб жұмысшылары үшін сауатсыздықпен күресуге арналған пункттер ашылды.

Республикадағы жергілікті қазақтар негізінен жайлаудағы жылжымалы сауатсыздықты жою пункттерінде оқып, сауат ашты. Мемлекеттік бағдарламаны жүргізу барысында қазақтар арасындағы сауаттылық 6,9%, орыстар арасында 36%, ал жалпы сауаттылық деңгейі 17,8%-ды құрайтыны анықталған. 1931 жылдың желтоқсан айында 15–50 жас аралығындағы ересек адамдардың бәрін жаппай оқыту енгізілді, бірақ бұл науқан Қазақстанда дұрыс жүргізілмеді. Қазақтардың көбі тоталитарлық жүйенің ақылға сыйымсыз саясатының салдарынан орын алған 1931–1933 жылдардағы ашаршылық кезінде қоныстанған жерлерінен көшіп кетуге мәжбүр болды. Кеңес билігінің халық арасындағы сауатсыздықты жою науқанының жағымды жақтары латын жазуына көшкен кезде тағы да біршама төмендеп қалды.

### 3. Халыққа білім беру ісінің дамуы.
Кеңес өкіметі орнауымен бір мезгілде мәдениетті қайта құру шаралары жүзеге асырыла бастады. Республикада халыққа білім беру мен ағарту ісін дамытуға баса назар аударылды. 1919 жылы қыркүйекте Қазақ АКСР-і Халық ағарту комиссариатының мектеп бөлімі және Қазақ өлкелік халыққа білім беру бөлімі ашылды. Елдегі ауыр экономикалық жағдай халықтың білім беру жүйесіне және азаматтар арасында сауаттылықтың таралуына жағымсыз әсер еткені белгілі. Жергілікті мектептердің жағдайы ауыр еді: ауылдардың 90%-ның өз мектебі болмады. Мектептерді жылыту қиын болғандықтан, мұғалімдер мен оқушылар сабақта сыртқы киіммен отыратын. 1921 жылдың күзіне қарай елде жаппай тараған ашаршылыққа байланысты жағдай күрделене түсті. Отын мен киім жетіспегеннен көбінесе күз бен қыста сабақ тоқтатылды, көптеген мектептер жабылды. 4-5 ай бойы жалақы алмаған мұғалімдер жұмыстан шыға бастады. Сол себепті мұғалімдер жетіспеді, ал 1920 жылдың басында ғана ашылған Қазақ педагогикалық техникумдары қажетті мамандарды даярлап шығаруға

122

END OF PAGE: 122
START OF PAGE: 123
үлгермеді. 1920–1921 оқу жылында Қазақстанда 2410 мектеп жұмыс істеді, оның көбі – бастауыш мектептер. Білім берудің дамуына арнайы және тиісті оқыту мекемелерінің аздығы, оқулық пен оқытушылардың тапшылығы кедергі келтірді.

Қазақтың ұлт зиялылары шығармашылық тұрғыда табысты еңбек етіп, мәдени құрылыс, халыққа білім беру саласын жеделдетуге зор үлестерін қосты. Қазақ тілінде оқулықтар жазылды. Мұндай оқулықтардың авторлары **А. Байтұрсынұлы, Ж. Аймауытов, С. Сейфуллин, М. Жұмабаев, Ә. Ермековтер** болды. Алгебрадан қазақ тіліндегі мектеп оқулығын Қаныш Сәтбаев, географиядан Әлихан Бөкейхан, Қазақстан тарихын профессор Санжар Асфендияров құрастырды.

1924 жылы А. Байтұрсынұлы араб әрпінің негізінде жасалған қазақ әліпбиін жетілдірді. 1928 жылдың соңына қарай қазақ мектептері үшін 30-дан астам оқулық жарық көрді. Алайда араб жазуы бойынша енген жаңалықтардың бәрі латын әліпбиіне көшу­мен тоқтап қалды. 20-жылдардың ортасында орталық және жергілікті билік органдары қыз балаларды оқытуға көңіл бөле бастады. Бұрынғы оқыту жүйесінде оқуға қыз балаларды кеңінен тарту болмаған еді. Жаппай оқытудың алғашқы кезеңінде оларға арналып бөлек мектептер ұйымдастырылды. Мұндай мектептер Шымкентте, Алматыда және т.б. қалаларда ашылды. Биліктің қаншама шара қабылдағанына қарамастан ұзақ уақыт бойы қыздарды жаппай оқыту кең өріс алмады.

Кеңес билігінің 1930 жылы 27 тамызда шыққан ОАК мен ХКК-нің жалпыға бірдей бастауыш оқытуды 8 жастан бастау туралы қаулысы маңызды жетістік болды. 1931 жылдан бастап қаулыны көшпелі ау­дандарда енгізу қарастырылды. Елдегі ауыр тұрмысқа байланысты ата-аналардың балаларын мектепке дайындауға мүмкіндігі бола бермейтін. Кедей отбасындағы балаларды оқыту үшін жергілікті билік көмек қорын құрды. Қордың қаржысына жағдайы төмен және көпбалалы отбасыларға киім-кешек, аяқкиім, сөмке, оқулықтар алып берді.

1935 жылдың соңына қарай республикада мектептің үш түрі бол­ды: бастауыш (3 жылдық), толық емес орта (7 жылдық), орта мектептер (10 жылдық). ХХ ғасырдың 30-жылдарының соңына қарай балаларды жаппай оқыту үдерісіне өткізу аяқталды. 1940 жылдардың басына қарай елімізде 7,5 мың мектеп, оның 5,2 мыңы бастауыш, 1,7 мыңы толық емес орта мектеп болды. Бұл мектептердегі оқушы саны 1 млн балаға жетті.

----

> **Анықта!**  
> Оқулықтар жазуға қандай ғалымдар қатысты?

----

> **Ойлан!**  
> Неліктен қазақ зиялылары ана тілінде оқулықтар жа­зып, басып шығара бас­тады?

123

END OF PAGE: 123
START OF PAGE: 124
Абай атындағы Қазақ ұлттық педагогикалық университеті, Алматы қаласы

![Абай атындағы Қазақ ұлттық педагогикалық университеті, Алматы қаласы](https://user-images.githubusercontent.com/123456789/placeholder.jpg)

Республикада мамандарды, әсіресе педагогтерді даярлауға ерекше көңіл бөлінді. Мұғалімдерді даярлау үшін тұрақты және қысқа мерзімді курстар құрылды. Педагогикалық училищелер, 1919–1925 жылдары Орынбор мен Семей т.б. өңірде Халық ағарту институттары ашылды. Бұл оқу орындарында арнайы орта білімді мұғалімдер даярланды. Кәсіби мамандар әзірлеу мақсатында **жұмысшы факультеттері** (рабфактар) ұйымдастырылды. 1920 жылдардың соңында республикада маман кадрлар 24 **техникумда** даярланды.

Жоғары білімді мамандар негізінен Мәскеуде, Ленинградта, Ташкентте оқып, білім алды. Кеңестік билік кезінде Қазақстанда жоғары оқу орындарының жүйесі дами бастады. Жағдай біртіндеп жақсарды: 1922–1923 оқу жылында жеті жылдық және орта мектеп мұғалімдерін даярлау үшін Ташкент, Орынбор және Семей қалаларында үш халық ағарту институты құрылды. 1928 жылы әуелі Қазақ мемлекеттік университеті ретінде ашылып, кейін *Қазақ мемлекеттік педагогикалық институты* болып өзгертілді, оған 1935 жылы ұлы ақынымыз Абайдың есімі берілді (қазіргі Қазақ ұлттық педагогикалық университеті). 1929 жылы Алматы малдәрігерлік институты, 1930 жылы Қазақ ауылшаруашылық институты, 1931 жылы Алматы медицина институты, 1934 жылы С. М. Киров атындағы Қазақ мемлекеттік университеті (қазіргі

124

END OF PAGE: 124
START OF PAGE: 125
әл-Фараби атындағы Қазақ ұлттық университеті), Тау-кен институты және Орал, Семей, Ақтөбе, Петропавл, Шымкент пен Қостанайда педагогикалық институттар ашылды. 1938 жылы ҚазМУ жанынан аспирантура бөлімі құрылды. 1940 жылы Қазақстанда 35 кәсіби оқу орындары ұйымдастырылды.

Республикада мәдени-ағарту жүйесі де кеңінен ұйымдастырыла бастады. 1928 жылы өлкеде 488,3 мың кітап қоры бар 236 кітапхана жұмыс істеді. 1931 жылы Қазақстанның мемлекеттік көпшілік кітапханасы құрылды. Халыққа клуб мекемелері мен музейлер де ағартушылық тұрғысында қызмет етті.

XX ғасырдың 20–30-жылдарындағы өте күрделі кезеңде халық ағарту комиссарлары: Ахмет Байтұрсынұлы, Асфендияр Кенжин, Ілияс Темірбеков, Смағұл Сәдуақасов, Кәрім (Фабдулкарим) Тоқтыбаев, Ораз Жандосов, Сейітқали Меңдешев, Темірбек Жүргенов, Мұхамеджан Әбдіқалықов және т.б. халыққа білім беру ісіне зор еңбек сіңірді.

<div style="border:1px solid #0078D7; padding:10px; margin:10px 0; max-width:300px;">
<b>Ойлан!</b><br>
Еліміздегі мәдени-ағарту жүйесі қалай дамиды?
</div>

1. Кеңестік халықты жаппай сауаттандыру не үшін қажет болды?  
2. Сауатты халық санының артуы КСРО-ға қандай оң немесе теріс ықпалын тигізуі мүмкін?  
3. «Патшалық Ресей халықты қараңғылықта ұстады. Себебі оқымаған халықты басқару оңайға түседі». Бұл пікірге қатысты ойларыңды білдіріңдер.  
4. «Кеңес үкіметі сауатсыздықты жоюға бар күшін салды. Дегенмен ұлт зиялыларын қуғын-сүргінге ұшыратуы мен оларға ату жазасын тағайындау сауатты халықтың пайыздық үлесіне кері әсерін тигізді». Бұл оймен келісесіңдер ме?  
5. 1932 жылы құрылған КСРО ҒА қазақстандық базасын құру себептерін атаңдар.  
6. XX ғасырдың 20–30-жылдарында Қазақстандағы халыққа білім беру саласында орын алған кемшіліктердің шешу жолдарын көрсетіңдер.

| Халыққа білім беру саласындағы қиындықтар | Шешу жолдары |
| ----------------------------------------- | ------------ |
| Оқыту мекемелерінің аздығы                |              |
| Қазақ тілінде оқулықтардың болмауы        |              |
| Мұғалімдердің саны аз болды               |              |


<p style="text-align:right;">125</p>

END OF PAGE: 125
START OF PAGE: 126
7. «XX ғасырдың 20–30-жылдарындағы білім мен ғылым жетістіктері» тақырыбында ой толғау жазыңдар (Сөз саны: 120-150).

Критерийлері:

1) Кіріспе  
2) Негізгі бөлім (кем дегенде 2 дәлел мен 2 факті келтіру)  
3) Қорытынды (өзіндік баға беру)  

**Шығармашылық тапсырма.** Кестедегі ақпараттың ақиқат немесе жалған екенін анықтаңдар.

| Кеңес билігі 1930 жылдан бастап жалпыға бірдей бастауыш оқытуды 8 жастан бастау туралы қаулы шығарды.  |   |
| ------------------------------------------------------------------------------------------------------ | - |
| 1934 жылы қазіргі Абай атындағы Қазақ ұлттық педагогикалық университеті ашылды.                        |   |
| 1935 жылы жарық көрген көне заманнан бүгінге дейінгі «Қазақстан тарихы» 1-бөлімінің авторы Қ. Сәтбаев. |   |
| Кедей отбасындағы балаларды оқыту үшін жергілікті билік жалпы оқу қорын құрды.                         |   |


----

### Институт  
жоғары білім беретін, кәсіби мамандар даярлайтын оқу орны.  

### Аспирантура  
жоғары оқу орындарындағы немесе ғылыми-зерттеу мекемелеріндегі ғылыми, ғылыми-педагогикалық қызметке және кандидаттық диссертация қорғауға мамандарды дайындау жүйесі.  

### Жұмысшы факультеті (рабфак)  
кеңестік елдегі жұмысшы, шаруа жастарын жоғары мектепте оқу үшін даярлайтын факультет.  

### Техникум  
техникалық кәсіптік білім беретін орта дәрежелі арнаулы оқу орны.  

----

### Асфендияров Санжар  
(1889–1938) – мемлекет және қоғам қайраткері, медицина саласының білікті маманы, көрнекті тарихшы ғалым. 1935 жылы «Қазақстанның өткенi деректер мен құжаттарда» атты кітабы жарық көрді.  

### Ермеков Әлімхан Әбеуұлы  
(1891–1970) – қоғам қайраткері, «Алаш» партиясы мен Алаш қозғалысының мүшесі, математик, ұстаз, ғалым. «Ұлы математика курсы» (1935), «Қазақ тілінің математика терминдері» (1936) атты еңбектердің авторы.

126

END OF PAGE: 126
START OF PAGE: 127
1940 жыл, 6–8 ақпан

# Қазақ КСР-і Халық ағарту комиссариаты коллегиясының қазақ әліпбиін енгізуді тездету шаралары туралы мәжілісінің хаттамасынан

3. Тыңдады: Жаңа әліпбиді енгізуді тездету шаралары туралы. Қаулы: басшылық (директивалық) органдардың жаңа әліпбиге көшуі тездету және араб жазуынан барлық мемлекеттік және қоғамдық салаларда арылу туралы бұйрығына сүйене отырып, Қазақстанның 10 жылдығына ХАК-ның коллегиясы бұйырады:  
1. ХАК-ның барлық бөлімдері мен органдарына дамуды күшейтіп, оқу-тәрбие, саяси-ағарту, ғылыми, кітапхана, баспа және кеңсе жұмыстарының барлық жағы Қазақстанның 10 жылдығына дейін 100% жаңа әліпбиге көшірілсін.

_Төраға Мамаев. Хатшы Соболев._

_Қазақстандағы мәдени құрылыс (1918–1932 ж.ж.). Құжаттар мен материалдар жинақ. Т.1. А-Ата, 1965. – 75-б._

1. Халық ағарту комиссариаты коллегиясы өзінің қаулысымен қай билік органының тапсырмасын орындап отыр?  
2. Коллегия қаулысының араб әліпбиіне деген көзқарасы қандай болды?

----

# Тест тапсырмалары

1. Сауатсыздықты жоюдың нәтижесіне жатпайды:  
А) Әйел адамдардың оқуына мүмкіндік жасалды  
Ә) Сауаттылық деңгейі жоғарылады  
Б) «Талап» ұйымы құрылды  
В) Жоғары оқу орындары құрылды  

2. 1934 жылы құрылған оқу орны:  
А) Қазақ мемлекеттік педагогикалық институты  
Ә) Алматы медицина институты  
Б) С. М. Киров атындағы Қазақ мемлекеттік университеті  
В) Тау-кен институты  

3. Хронологиялық реттілікпен орналастыр:  
1) КСРО ФА-ның қазақстандық базасы құрылды  
2) 15–50 жас аралығындағы ересек адамдардың бәрін жаппай оқыту енгізілді  
3) ХКҚ сауатсыздықты жою туралы декретке қол қойды  
4) Бастауыш оқытуды 8 жастан бастау туралы қаулы шықты  
5) Қазақ мемлекеттік педагогикалық институты құрылды  

127

END OF PAGE: 127
START OF PAGE: 128
§25. Академик Қаныш Сәтбаев – көрнекті ғалым, қоғам қайраткері

**Зерттеу сұрағы:** Қаныш Сәтбаевтың феномені неде?  
Бүгінгі сабағымызда Қаныш Сәтбаевтың Қазақстанның өнеркәсібі мен ғылымын дамытудағы рөліне баға береміз.

**Тірек сөздер:**

| Қазақша                   | Орысша                    | Ағылшынша               |
| ------------------------- | ------------------------- | ----------------------- |
| Семинария<br/>Конференция | Семинария<br/>Конференция | Seminary<br/>Conference |


**Тақырыпқа шығу:**  
XX ғасырдың 20-жылдарының ортасына дейін геологиялық тұрғыдан Қазақстан аумағы «ақтаңдақ» болып келді...

1. Геологиялық зерттеулер не үшін қажет?  
2. Неліктен Қазақстан аумағы геологиялық тұрғыдан XX ғасырдың 20-жылдарының ортасынан бастап қана зерттеле бастаған?  
3. Қ. И. Сәтбаевтың қазақ геология саласының дамуына қосқан үлесі жайлы не білесіңдер?

<div style="border: 1px solid #b0b0b0; padding: 8px; margin: 10px 0; background-color: #f0f0f5;">
<b>Ойлан!</b><br>
Әкесі Имантайдың Қанышқа айтқан сөзінде қандай тәрбиелік мән жатыр?
</div>

1. Балалық шағы мен дүниетанымының қалыптасуы. Академик Қаныш Имантайұлы Сәтбаев (1899–1964) 1899 жылдың 12 сәуірінде Павлодар облысы Баянауыл ауданы Ақкелін болысында дүниеге келді. Әкесі Имантай би болған. Қаныш бала кезінде байқампаздығы және зеректігімен ерекшеленді. Әкесі оны ғылымға, еңбекке, талаптылыққа тәрбиеледі. *«Еңбектен адам өлмейді, қайта шыңдалып, намысы күшейе түседі»* деп білімге, ержүректік пен төзімділікке, сабырлылыққа баулыды. Анасы Әлима бала жасынан ұлының бойындағы талантын дамытуға тырысты. Ол көптеген халық жұмбақтарын, ән, өлеңдерді жақсы білетін, кейде өз ойынан да құрастыратын. Сырға толы далада атпен серуендеу және кітап оқу білім-</page_header>

END OF PAGE: 128
START OF PAGE: 129
құмар баланың ең сүйікті ісіне айналды. Қаныш балалық шағында білімді аса қадірлейтін ортада өсті.

1909 жылы Қаныш Сәтбаев Ақкелін ауылының мектебінде оқыды. Имантай Сәтбаев өз қаражатына бұл мектепке өскелең ұрпаққа сабақ беруге тәжірибелі ұстаз-молдаларды шақыратын. Қаныш 1911 жылы Павлодар орыс-қазақ мектебінде оқуын жалғастырып, оны 1914 жылы үздік бітіреді. Сол жылы Семей қаласындағы мұғалімдер дайындайтын семинарияға оқуға түсіп, оны 1918 жылы аяқтайды. Семейдің облыстық кітапханасы кітап қорының байлығымен жасөспірім Қанышты ерекше таңғалдырды. Кітапхана ізденетін адамға ғылым мен білімнің мол мүмкіндіктерін ашатынына көз жеткізді.

Қ. Сәтбаев Семейде Ж. Аймауытов, М. Әуезов сынды қайраткерлермен бірге оқыды. Н. Құлжанованың жетекшілік етуімен 1915 жылы Семейде өткізілген кеште Абайдың өлеңдерін мәнерлеп оқумен көзге түсті. Ш. Құдайбердіұлымен тығыз байланыста болып, оның шығармашылығын жоғары бағалады.

Қаныш Сәтбаев сол кездің алдыңғы қатарлы семинария ұстаздарынан білім алып, оларды өзіне үлгі тұтты. Кейінірек: *«Менің ұстаздардан әрқашан жолым болды, олар ықыласты, терең білімді зиялы қауым өкілдері еді. Жастық шағымдағы білімнің негізін қалаған осы кісілерге алғысым шексіз»*, – деп жазды.

Қаныш Имантайұлы 1917 жылғы Ақпан революциясы қазақтарға бостандық әкеледі деп үміттенді. Алаш қозғалысы қайраткерлерінің іс-әрекетіне қолдау көрсетті. 1918 жылы семинарияны бітірген соң, Семейдегі педагогикалық курста мұғалім, 1920–1921 жылдары Баянауылда халық судьясы болды. 1921 жылы Баянауылға емделуге келген ғалым **М. А. Усов** жас Қаныштың геолог болуына үлкен әсер етіп, туған елінің қазба байлықтарын зерттеуге ынталандырды.

М. А. Усов Қаныштың білімқұмарлығына, ақылына таңғалды. Қазақстанның геологиялық тарихы мен қазба байлықтары жайлы әңгіме оны қатты қызықтырды. Аумақты атпен барлап шығу, таулы жерлердегі шолулар жас жігіттің геологиямен айналысып, туған жерінің жер қойнауын зерттеуге деген құлшынысын арттыра түсті. Халық игілігі үшін табиғат байлықтарын игеру ойы оны бір сәт те жайына қалдырмады.

----

![Қаныш Имантайұлы Сәтбаев](attachment:image0.jpg)

----

129

END OF PAGE: 129
START OF PAGE: 130
1921 жылы Қ. И. Сәтбаев Томск технологиялық институтының тау-кен факультетіне оқуға түсті. 1926 жылы институтты үздік бітірген жас инженер туған жеріне оралады. Осылайша, алғашқы қазақ тау-кен инженер-геологы Қ. И. Сәтбаевтың еңбек жолы басталды.

## 2. Ғылыми-зерттеу қызметі.

Қаныш Имантайұлы 1926 жылы Қазақ АКСР-і Халықшаруашылығы Орталық кеңесінің ұйғаруы мен «Атбасцветмет» тресінің геология бөлімін басқаруға жіберілді. Бұл треске Жезқазған мыс кен орындарын, Байқоңыр көмірін зерттеу және Қарсақбай мыс зауытының құрылысын жүргізу жүктелген еді. 1929 жылы жас ғалым Қарсақбай мыс комбинатының геологиялық барлау бөлімінің бастығы қызметіне тағайындалды. Көп узамай комбинаттың бас геологы болды.

Қ. И. Сәтбаев 1930–1940 жылдары әлемдегі ең ірі Ұлытау–Жезқазған мыс кен орнын ашты. Ірі кен орнын ашқан еңбегі үшін Қ. И. Сәтбаев КСРО-ның Ленин орденімен марапатталды. 1944 жылы Қазақ КСР Жоғарғы Кеңесі Президиумы оған «Қазақ КСР-інің еңбек сіңірген ғылым қайраткері» атағын берді.

Қ. И. Сәтбаев ұзақ жылдар Геология институтын басқарды. Академик Сәтбаевтың негізгі ғылыми зерттеулері кендер геологиясы мен Қазақстанның минералды ресурстарын зерттеуге арналған. Атап айтқанда, марганец кені өндірілетін Жезді ашылды. Бұл кен өндірісінде бүкіл КСРО-да өндірілетін марганецтің 70,9 % алынатын. Екінші дүниежүзілік соғыс жылдары Геология институты жеңіске қомақты үлес қосты. Институт басшысы Қ. И. Сәтбаев 2-дәрежелі Отан соғысы орденімен марапатталды.

<div style="border:1px solid #4a90e2; padding:10px; margin:10px 0; background:#f0f7ff;">
<strong>Талдау жаса</strong><br>
Неліктен ғалым екінші дәрежелі Отан соғысы орденімен марапатталды?
</div>

1943 жылы Қ. И. Сәтбаев: <i>«Қазақстанның аса зор көлемдегі жер қойнауының пайдалы қазбалары Отан қорғау ісіне жұмсалды. Гитлерлік жауыздардың кеудесіне қадалған он оқтың тоғызы қазақстандық қорғасынан шықылды. Танкілер мен өздігінен жүретін зеңбіректердің тең жартысы Қазақстанда балқытылған молибденмен қапталған. Снарядтар мен патрондар, әскердің байланыс жүйесіне қажетті құрылғылар Қазақстан жерінде дайындалды»</i> — деп жазды.

КСРО ҒА базасында Қ. И. Сәтбаев басқарған Қазақ КСР ҒА филиалы ашылды. Мәскеудің белгілі ғалымдары соғыс жылдары Қазақстанға көшірілді. Олар елке ғылымының дамуына қомақты үлес қосты. Ғылыми база кеңейтілді. Қазақстандағы академияның филиалы ірі жетістіктерге қол жеткізді. Қ. И. Сәтбаев КСРО ҒА филиалының 1946 жылдың 1 маусымында *Қазақ КСР Ғылым академиясы* болып ашылуына зор еңбек сіңірді.

----

130

END OF PAGE: 130
START OF PAGE: 131
Қаныш Сәтбаев Жезқазған кенін зерттеу, Орталық Қазақстанның (Сарыарқаның) металлогендік және болжам картасын жасауда көп еңбек сіңірді. Республикамыздың ірі минералдық шикізат қорларын игеру, кен-металлургия зауыттарын және Ертіс–Қарағанды каналын салу Қ. Сәтбаев және оның шәкірті Ш. Шөкиннің есімімен тығыз байланысты. Ол Қазақстанның пайдалы қазбаларын іздестірудің кешенді жоспарын жасады.

### 3. Қ. И. Сәтбаев – қоғамдық және гуманитарлық ғылым саласын зерттеуші.
Академик Қ. Сәтбаевтың геологиядан басқа ғылымда, мәдениет саласында, тарихта қалдырған іздері жеткілікті. Ол халық ауыз әдебиетін зерттеуді Баянауылда жүргенінде-ақ бастаған еді. Әйгілі Едіге батыр жайындағы «Ер Едіге» эпосын құрастырып шығарды. Жезқазған–Ұлытау өңіріндегі этнографиялық мұраларды жинап, «Жезқазған ауданындағы көне заман ескерткіштері» атты еңбегін жазды.

Тарих оның өмірлік жансерігі болды. Балалық шағында Қ. И. Сәтбаев ақсақалдар мен үйіне келген қонақтардың әңгімесін қызыға тыңдайтын, өзінің ауыл мектебінен бастап институтқа дейін тарих сабағына үнемі қатысып тұратын. Ақындар айтысын да тыңдауға құмар еді. Ә. Х. Марғұлан: *«Әкесінің ықпалымен Қаныш Имантайұлы бала кезінде араб, парсы тілін қызыға оқыды. Хафиз, Сағди, Науаи өлеңдерін жатқа айтты. Кейбіреулерін жақсы білгені соншалық, демалыс күндері, әсіресе курорттағы демалыс кездері ел алдында жатқа айтуды ұнататын. Әдеби, шығармашылық кештерді ұйымдастырып, өзі де қатысатын»,-* деп жазды.

Пайдалы қазбаларды барлау геологиясымен айналыса жүріп, ғалым тарихи аңыздар мен әңгімелерде айтылатын көптеген тарихи ескерткіштерді кездестірді. Ол әрқашан шатқалдардың, сай-сала, жоталардың, өзен мен көлдердің атауларына назар аударатын. Барлау жұмыстарын жүргізу барысында ақсақалдардан сол жерлердің тарихы туралы сұрастырудан жалықпайтын. Орталық Қазақстандағы археологиялық ескерткіштерді зерттеуге де Қ. Сәтбаев үлесін қосты. Оның еңбегін тарихшылар мен археологтар жоғары бағалады. Мәселен, Өмір Темірдің жаздырған тасын Қ. И. Сәтбаев Алтыншоқы жотасынан 1935 жылы тапқан еді. Ол қазір Санкт-Петербург қаласындағы Эрмитажда тұр.

### 4. Қ. И. Сәтбаев – Қазақстан Ғылым академиясының президенті және ұйымдастырушысы.
Қ. И. Сәтбаев 1946–1952 жылдары Қазақстан Ғылым академиясының президенті қызметін атқарды. 1952 жылы кеңестік өмірлік-әкімшілік жүйе тарапынан қысымға ұшырап, қызметінен шеттетілді. Қызметтен босаган соң, Қазақ КСР Геология институтының

131

END OF PAGE: 131
START OF PAGE: 132


**Біліп жүр!**  
Қаныш Сәтбаев – Қазақстанның тұңғыш академигі және ғылым академиясының бірінші президенті.

директоры болып еңбек етті. 1955 жылы Қазақ КСР ҒА-ның президенттігіне қайта сайланып, бұл қызметті өмірінің соңына дейін атқарды.  
Академик Сәтбаев Қазақстан Ғылым академиясын ұйымдастырып, ондағы бөлімдерді, оған қарайтын институттарды, зертханаларды, секторлар мен базаларды ғылыми негізде жоспарлады. Ғылыми кадрлар дайындау ісіне үлкен жауапкершілікпен қарады. Ғылыми зерттеулерін халық шаруашылығының мүддесіне бағыттап, шаруашылық және мәдени құрылыстың мәселелерін шешуге белсене қатысты. 50-ден астам ғылым кандидаттары мен докторларды даярлады. Солардың қатарында белгілі ғалымдар Ш. Шөкин, Ә. Марғұлан, Ш. Е. Есенов, Е. А. Букетов т.б. болды.  

**5. Ғалымның ұрпақтар жадыындағы алар орны.** Академик Қаныш Имантайұлы Сәтбаевты адамгершілік қасиеттері, ұқыптылығы, жоғары интеллектуалдылығы, қарапайымдылығы, ғылыми қызығушылықтарының сан қырлылығы, патриоттық сезімінің тереңдігі үшін замандастары құрмет тұтты. Қазақ халқының көрнекті ұлы 1964 жылы дүниеден өтті. Қ. И. Сәтбаев есімімен Ұлытау облысының қаласы, көшелер, Баянауыл ауданының ауылы, Қазақстан Ғылым академиясының Геология институты, Екібастұз инженерлік-технологиялық институты мен Қазақ ұлттық техникалық зерттеу университеті аталған.  
Астроном Н. С. Черных ашқан астероид, минерал, Жоңғар Алатауының мұздығы, тау сілемдері мен гүлдерге де академик Сәтбаев есімі берілген. Қ. И. Сәтбаевтың құрметіне «Қазақстан Ғылым академиясының жаратылыстану саласы бойынша сыйақы» тағайындалған. Қазақстан Ғылым академиясы ғимаратында ҚР ҒА алғашқы президенті Қ. И. Сәтбаев атындағы мемориалдық музей бар.  
Қазақ халқының көрнекті ұлын есте сақтау үшін Қазақстанның көптеген қалаларында ескерткіштер орнатылған, ғылыми оқылымдар мен **конференциялар** өткізіледі. 2024 жылы Қ. И. Сәтбаевтың 125 жылдығы аталып өтті.  

----

1. Еліміздің аумағындағы табиғи байлықтардың қорын ашудағы Қ. Сәтбаевтың рөлі қандай?  
2. Қ. Сәтбаев басшылығымен құрылған Қазақ КСР ҒА отандық ғылымның дамуына қандай үлес қосты?  
3. Қ. И. Сәтбаевқа қатысты деректерді сәйкестендіріңдер.  

| № | Жыл       | Әріп | Мазмұны                                |
| - | --------- | ---- | -------------------------------------- |
| 1 | 1944 жылы | А    | Баянауылда халық судьясы               |
| 2 | 1914 жылы | Ә    | Семейдегі педагогикалық курста мұғалім |


132

END OF PAGE: 132
START OF PAGE: 133
```markdown

| 3 | 1920–1921 жылдары | Б | «Атбасцветмет» тресінің геология бөлімін басқарды           |
| - | ----------------- | - | ----------------------------------------------------------- |
| 4 | 1926 жылы         | В | «Қазақ КСР-нің еңбек сіңірген ғылым қайраткері» атағын алды |
| 5 | 1918 жылы         | Г | Павлодарда орыс-қазақ мектебін үздік бітірді                |


4. «Қ. И. Сәтбаевтың Қазақстан ғылымына қосқан үлесі» тақырыбына эссе жазыңдар.  
*Критерийлері:*  
- Эссе құрылымын сақтау;  
- Қ. И. Сәтбаевтың феномен екендігіне кем дегенде үш дәлел келтіру;  
- Қорытынды ой, бағалау;  
- Сөз саны 100-150.

----

**Конференция** – мемлекеттік, қоғамдық, ғылыми т.б. ұйымдар өкілдерінің белгілі бір мәселені талқылап, шешуге арналған мәжілісі.  
**Семинария** – орта білім беретін арнайы оқу орны.

----

**Усов Михаил Антонович** (1883–1939) – орыс геологы, КСРО ҒА академигі. 1921–1930 жылдары геология комитетінің Сібір бөлімін басқарған.

----

«Парламент делегациясын келесі күні Уинстон Черчилль қабылдады. Ресми емес, ағылшын ақсүйегінің қарапайым ізеті деп шақырған. Бұлай дейтін себебі бар: премьерліктен босап, оппозицияға шыққан кезі... Қабылдау ресми болған соң оған делегацияның барлық мүшесі емес, бір топ ғалымдар мен әдебиетшілер және делегация басшысы ғана барған-ды.  
Үй иесі бұлардың тобына жақындады да бәрін емес, бет пішіні, сымбат-тұлғасы қасындағы кісілерден өзгешелеу – моңғол әнді, сырт тұрпаты да ерте заманның батыры сияқтытанған бейтаныс қонағына қадап қараған-ды.  
– Черчилль мырза сіздің ұлыңызды айыра алмай тұр, – деп қымсына үн қатты тілмаш.  
– Қазақ теңіз.  
– Қазақ? Қазақтардың келбеті сіздей ме еді?! Таңмын, тіпті де таңмын.  
– Ғафу етіңіз, сэр. Сіз мені қазақ-орыстарға балап тұрсыз. Ал мен көшпелілердің ұрпағымын, қазіргіде Қазақстан атанатын, – деп жауап қатты Қаныш Имантайұлы, өзінің туған халқы мен оның мекендеп отырған жері, тілі мен тұрмыс-тірлігі туралы қысқаша мағлұмат бере сөйлеп.  
– Солай ма?! – Черчилль көшпелі далалықпын деп тұрған, бірақ киім үлгісі, болмыс-парасаты түркі тілдес азиялықтан гөрі еуропалыққа бейім алып денелі
```

133

END OF PAGE: 133
START OF PAGE: 134


қонағына көзінің астымен тағы да барлай қарады, сіра, сынайын аңдағысы келді білем: – Сонда барлық қазақтар нақ сіздей алып тұлғалы, әрі бойшаң жаралған ба? – деді кенет.  
Үй иесінің сауалының артында бір қитұрқы барлығы аңғарылды.  
– О, жоқ, Черчилль мырза, халқым менен әлдеқайда биік!  
Черчилльге далалық қонақтың әзіл қарымтасы ұнаған болу керек, кеңқ-кең күлді де:  
– Таңмын!.. Сөйтсе де, – деп күлкісін тыйып, сөзін қайта сабақтады. – Отандастарым мені Ресейдің білгірі деп ойлайды, ал мен, көріп тұрсыз, жер ауданы біздің Альбион елінің аумағын, өзіңіз айтқандай, он бір мәрте орап алатын халық жайында еш нәрсе білмейтін болып шықтым. Демек, ағылшындар Жер шарын түгел жайлады деген сөз де бекер!..  
Қаныш Имантайұлы бұл сөзге де лайықты жауап бергенді құп көрді.  
– Черчилль мырзаның сөзіне түзету жасауға мәжбүрмін, – деді болар-болмас езу тартып. – Сіздің отандастарыңызда қазақ жерін тым жақсы білгендер болған және аз емес...  
– Солай ма? – Үй иесі жақындай түсіп, тілмашқа шыдамсыздана қарады.  
– Иә, сэр. Лондонда құрылған акционерлер қоғамы «Атбасар джоин-сток компани оф копи» біздің далада революцияға дейін талай жыл мыс қазып, табысқа шаш етектен кенелген, – деп қожайынның жерлестерінің Қарағанды, Ақбұйрат, Спас, Екібастұз, Кенді Алтайдағы ұзақ жылғы сәтті кәсіпкерлік ізденістері жайында айтып берді...»  

_Сәрсекең Медеу. Қазақтың Қанышы. Роман-эссе. – Алматы, 1999, 416–417-беттер._  

1. Академик Қ. Сәтбаевтың Уинстон Черчилльге жауабының қандай тағылымдық мәні бар?  

# Тест тапсырмалары

1. 1952 жылы Қ. И. Сәтбаев:  

А) 2-дәрежелі Отан соғысы орденімен марапатталды  
Ә) Қарсақбай мыс комбинатының геологиялық барлау бөлімінің бастығы қызметіне тағайындалды  
Б) Ұлытау–Жезқазған мыс кен орындарын ашты  
В) Кеңестік өміршіл-әкімшіл жүйе тарапынан қысымға ұшырады  

2. Қазақ КСР Ғылым академиясы ашылды:  

А) 1946 жылы  
Ә) 1954 жылы  
Б) 1943 жылы  
В) 1952 жылы  

134

END OF PAGE: 134
START OF PAGE: 135
§26. XX ғасырдың 20–30-жылдарындағы қазақ әдебиетінің дамуы

**Зерттеу сұрағы:** Қазақ әдебиетінде социалистік реализм қалай көрініс тапты?  
**Бүгінгі сабағымызда** қазақ зиялыларының шығармашылық мұрасын талдап, қоғамдық санаға тигізген әсеріне баға береміз.

### Тірек сөздер:

| Қазақша         | Орысша          | Ағылшынша       |
| --------------- | --------------- | --------------- |
| Проза<br/>Драма | Проза<br/>Драма | Prose<br/>Drama |


----

### Тақырыпқа шығу:

1) Ақын-жазушылардың шығармашылығына қандай факторлар әсер етеді?  
2) Кеңестік кезең ақындары мен жазушылары қандай тақырыпта шығармалар жазды?

<div style="display:flex; gap: 20px; margin-top: 10px;">
  <div style="text-align:center;">
    <img src="M_Zhumabaev_photo.jpg" alt="М. Жұмабаев" width="120" />
    <div>М. Жұмабаев</div>
  </div>
  <div style="text-align:center;">
    <img src="Zh_Aimauytov_photo.jpg" alt="Ж. Аймауытов" width="120" />
    <div>Ж. Аймауытов</div>
  </div>
</div>

----

### 1. 1920–1930 жылдардағы әдебиеттің қоғам өміріндегі орны мен рөлі.

Қазақ әдебиеті Ақпан революциясы мен Қазақстанды кеңестендіру аралығында өзінің жоғарғы даму шегіне жетті. Сол кезеңдегі әдебиеттің көрнекті өкілдері Ж. Аймауытов, Қ. Кеменгеров, М. Жұмабаев, С. Торайғыров еді.

20-жылдардың ортасында қоғам өміріндегі әдебиеттің орны мен рөлі жөніндегі пікірталастар өрши түсті. Бұл пікірталастың барысында М. Жұмабаев, Ж. Аймауытов, А. Байтұрсынұлы, Ә. Бөкейхан, Ш. Құдайбердіұлы, Қ. Кеменгеровтер ұлтшылдар ретінде айтылды.

1920–1930 жылдары қазақ әдебиетінің дамуы күрделі және қарама-қайшылықта болды. Басқа салалардағы сияқты мұнда да үлкен өзгерістер мен әртүрлі үдерістер байқалды. Бір жағынан, ғасырлар бойы қалыптасқан

135

END OF PAGE: 135
START OF PAGE: 136
Сәкен Сейфуллин  
Бейімбет Майлин

әдебиет дәстүріне және өз халқына риясыз қызмет етуді парыз санаған дарынды тұлғалар бар еді. Екінші жағынан, бірқатар зиялы қауым өкілдері идеологиялық қысым көріп, Кеңес өкіметінің қолшоқпарына айналды. Олар халыққа қарапайым тілмен революцияның маңызын жеткізуге тиіс болды.  
Бұл кезеңдегі шығармалардың басты тақырыбы революция және оның жетістіктері болды. **Сәкен Сейфуллин, Бейімбет Майлин, Сәбит Мұқанов, Ілияс Жансүгіров** т.б. жаңа қоғам құру барысындағы өзгерістерді үлкен әсермен қабылдап, оны өздерінің шығармаларына арқау етті. Ал Мұхтар Әуезов, **Мағжан Жұмабаев және Жүсіпбек Аймауытов** шығармашылығында **социалистік реализм** жанрында сол дәуірдің қарама-қайшылықтары орын алды.  

### 2. Қазақ прозасының дамуы.  
1920–1930 жылдары кеңестік өмірді жырлаған проза жанры ерекше қарқын алып, іргелі туындылар жарық көрді. Мәселен,  
_Сәкен Сейфуллиннің_ «Асау тұлпар» өлеңдер жинағы, «Бақыт жолында», «Қызыл сұңқарлар» пьесалары, «Тар жол, тайғақ кешу» атты тарихи мемуарлық романы, «Альбатрос», «Қызыл ат» кітаптары басылып шықты. «Қызыл ат» поэмасында 30-жылдардың бас кезінде Қазақстанның ауылшаруашылығында болған асыра сілтеу оқиғалары сынаға алынған. «Тар жол, тайғақ кешу» романында қазақ халқының отаршылдыққа қарсы күресі, өлкедегі Кеңес өкіметінің орнау жолдары суреттелген. Сәкен Сейфуллин қазақ кеңестік әдебиетінің қалыптасуы мен дамуына елеулі үлес қосты.  
Қазақ әдебиетінің көрнекті өкілдерінің бірі **Бейімбет Майлин** көркем әдебиеттің барлық саласында дерлік қалам тартып, артына мол әдеби мұра қалдырды. «Раушан-коммунист», «Шұғаның белгісі», «Құлтай болыс», «Азамат Азаматұлы», «Кедей», «Бер, Мырқымбай, қолыңды», «Азат әйел» т.б. шығармаларында аласапыран оқиғаларға толы қазақ ауылдарының тұрмыс-тіршілігі өзіндік өрнек тапты.  
Аса көрнекті қазақ жазушысы **Жүсіпбек Аймауытов** жаңа дәуірдегі қазақ прозасының, әсіресе роман жанрының қалыптасуына үлкен үлес қосты. «Қартқожа» – қазақ кеңес романның басы. Онда ХХ ғасырдың басындағы әлеуметтік революциялар кезіндегі тартыс жолынан өтіп, қоғамдық  

<div style="border:1px solid #4a90e2; padding:10px; margin-top:10px; width:fit-content;">
<strong>Анықта!</strong><br>  
1920–1930 жылдардағы қазақ әдебиетінің дамуы неге күрделі болды?  
</div>

136

END OF PAGE: 136
START OF PAGE: 137
шыныдықты түсінуге ұмтылған қазақ жасының өмірі суреттеледі. Ж. Аймауытов «Ақбілек» романында қазақ әйелінің күрделі тағдыры туралы баяндайды. Ал «Мансапқорлар» пьесасында лауазым үшін күрескендердің зұлымдық істерін өшкере етеді. Жазушының «Ел қорғаны» пьесасы Азамат соғысы жылдарының оқиғаларына арналған. Ол қорғам қайраткері ретінде халық ағарту жүйесінде қызмет ете жүріп, жас ұрпақты өнерге, білімге, ғылымға баулуда да көп еңбек сіңірді.

1920–1930 жылдардағы қазақ әдебиетінің дамуына Қазақстан Жазушылар одағының құрылуы игі әсер етті. Жазушылардың жұмысын ұйымдастырып, басшылық жасайтын қоғамдық ұйым алғашында 1925 жылы Қазақстан пролетариат жазушыларының ассоциациясы болып құрылды. Оның алғашқы басшылары – С. Сейфуллин, Б. Майлин. 1932 жылы Қазақстанның кеңестік Жазушылар одағы ұйымдастырылды. Оның төрағасы болып Ілияс Жансүгіров сайланды. 1934 жылы Қазақстан кеңес жазушыларының І съезі өтті.

**3. Поэзия мен драма жанрының дамуы.** Қазақстан Жазушылар одағының құрылуымен қазақ кеңес әдебиетінің сан-салалы жанрлары өркендей бастады. Қазақ әдебиетінің негізін қалаушылардың бірі Ілияс Жансүгіров «Заводта», «Бүгінгі дала» өлеңдерінде жаңа құбылыстың ішкі сырларын халықтың рухани өмірімен қабыстыра, сабақтастыра білді. «Кек», «Түрксіб», «Исатай–Махамбет» сияқты драмалық шығармаларында халық бостандығы үшін күрес, таптық тартыс, революциялық жеңісті тұрақтандыру идеясын жаңа қырынан танытты. І. Жансүгіровтің «Күйші», «Құлагер» поэмалары – 1930 жылдардағы қазақ поэма жанрын шырқау биікке көтерген классикалық шығармалар. Ақын «Дала», «Күй» т.б. поэмалары арқылы 30-жылдары қазақ поэзиясына жаңа леп әкелді.

Магжан Жұмабаев 1919–1923 жылдары әйгілі поэмасы «Батыр Баянды» жазып, жарыққа шығарды. Міржақып Дулатұлы осы кезеңде «Балқия» атты төрт актілі пьесасын жазды. Мұхтар Әуезов 1926 жылы жаз айында Семейге арнайы ғылыми экспедиция ұйымдастырды. Жинаған материалдары негізінде жазылған «Әдебиет тарихы» монографиясы 1927 жылы кітап болып шықты. Осы жылдары М. Әуезов «Қараш-Қараш оқиғасы» повесін, «Қылы заман» романын, «Хан Кене» пьесасын жазды. С. Мұқанов 1920–1930 жылдары бірнеше өлеңдермен бірге, «Жетім қыз», «Балбөпе», «Батырaқ», «Октябрьдің өткелдері» дейтін поэмалары мен «Сұлушаш», «Адасқандар», «Жұмбақ жалау» романдарын жариялады. Сабит Дөнентаев «Екібастұз», «Ерікті Айша», «Көркемтай» т.б. өлеңдер мен әңгімелер жазып, И. А. Крыловтың, Ф. Тоқайдың, шығыс классиктерінің бірсыпыра өлеңдерін қазақшаға аударды. Ғабит Мүсірепов

137

END OF PAGE: 137
START OF PAGE: 138
1927 жылы тұңғыш шығармасы «Тулаған толқында» атты повесін жазды. Иса Байзақовтың «Құралай сұлу», «Қойшының ертегісі», «Неге Алатау шаттанды» поэмалары жарық көрді. Мәриям Хакимжанованың тұңғыш өлеңі «Женотделге» 1929 жылы «Әйел теңдігі» журналында жарияланды.

Қазақ әдебиетінде ХХ ғасырдың басында әлеуметтік-қоғамдық факторлардың ықпалымен, ұлттық өнердің тарихи дамуының заңды жемісі ретінде драматургия жанры қалыптасты. Алғашқы драматургтер эпостық материалдарды арқау етіп алды. Ж. Шаниннің «Арқалық батыр», «Қозы Көрпеш–Баян сұлу» пьесалары – қазақ әдебиетіндегі ең алғашқы драмалық туындылар. Фольклорға сүйеніп жазылған М. Әуезов, Ғ. Мүсірепов шығармалары бұл жанрға жаңаша көзқарас енгізді. М. Әуезовтің «Еңлік–Кебек», «Қарақыпшақ Қобыланды», «Айман–Шолпан», Ғ. Мүсіреповтің «Қозы Көрпеш–Баян сұлу», «Қыз Жібек» пьесалары – эпостық дәстүрлер мен әлемдік драматургия үлгісі шебер ұштастырылған туындылар. Қазақ драматургтері социалистік реализм әдісін меңгеру жолындағы ізденістерін жаңа тақырыптар – Қазан революциясы тудырған әлеуметтік өзгерістерді, халық санасындағы айрықша құбылыстарды бейнелеумен байланыстырады. Бұл жаңалық С. Сейфуллиннің революционер бейнесін жасаған «Қызыл сұңқарлар» драмасынан басталды. М. Әуезов «Қыр суреттері», «Оқыған азамат», «Кінәмшіл бойжеткен», «Бәйбіше-тоқал», «Қаракөз», «Қаралы сұлу» т.б. пьесаларында жаңа адамды, кеңестік шындықты, өзгерген қоғамдық құрылысты арқау етіп алған.

1. ХХ ғасырдың 20–30-жылдарындағы кеңестік идеологияның әдебиет пен өнерге әсері қандай болды?  
2. Әліпбиді ауыстыру қазақ әдебиетінің дамуына қалай әсер етті?  
3. «Қазақтардың ұлттық қауымдастығын нығайта түсетін аса маңызды факторлардың бірі – қазақ тілі». Бұл пікірге қатысты ойларыңызды білдіріңіздер.  
4. Ауыз әдебиеті мен поэзияның даму жолын көрсетіңдер.  
5. Кестеге ақын-жазушылардың шығармаларын жазыңдар.

| Ақын-жазушылар | Шығармалары |
| -------------- | ----------- |
| М. Жұмабаев    |             |
| С. Сейфуллин   |             |
| Ж. Аймауытов   |             |
| Б. Майлин      |             |
| І. Жансүгіров  |             |




END OF PAGE: 138
START OF PAGE: 139
6. Социалистік реализм бағытында жазылған қазақ ақын-жазушыларының шығармашылығымен танысып шығып (оқып), сыныпта TEDx форматында ойларыңмен бөлісіңдер (спикерлердің аудитория алдында сөйлеуі).  
**Шығармашылық тапсырма.** Кеңестік Қазақстан әдебиетінің дамуына әсер еткен жағымды/жағымсыз факторларды жіктеңдер.

| Жағымды жақтары | Жағымсыз жақтары |
|-----------------|------------------|

> **Драма** – өмірдегі шиеленіскен тартыстарды кейіпкерлердің әрекеті арқылы бейнелейтін әдеби жанр.  
> **Проза** – қара сөзбен жазылған көркем шығарма.  
> **Социалистік реализм.** Реализм (лат. relis – заттылық, шындық) – әдебиет пен өнерде өмір құбылыстарын шынайы қалпында, нақтылық белгілерін сақтай отырып, жинақтап бейнелейтін көркемдік әдіс. Социалистік реализмде маңызды қоғамдық мәселелер, әлеуметтік қайшылықтар мен адам бейнесін терең ашып көрсету кеңестік таптық идеологияға негізделді.

> **Аймауытов Жүсіпбек** (1889–1931) – аса көрнекті қазақ жазушысы, драматург, аудармашы, әдебиеттанушы және педагог.  
> **Жұмабаев Мағжан** (1893–1938) – қазақ әдебиетінің негізін қалаушылардың бірі, ақын.  
> **Майлин Бейімбет** (1894–1938) – жазушы, қазақ әдебиетінің негізін салушылардың бірі.  
> **Жансүгіров Ілияс** (1894–1938) – жазушы, қазақ әдебиеті негізін қалаушылардың бірі, ақын.  
> **Сейфуллин Сәкен** (1894–1938) – қазақ кеңес әдебиетінің негізін салушы, жазушы, қоғам және мемлекет қайраткері, ақын.

### Тест тапсырмалары

1. Қазақстанның кеңестік Жазушылар одағы ұйымдастырылды:  
   А) 1934 жылы  
   Ә) 1925 жылы  
   Б) 1932 жылы  
   В) 1930 жылы  

2. Азамат соғысы кезеңінің оқиғаларына арналған Ж. Аймауытовтың пьесасы:  
   А) «Азамат Азаматұ»  
   Ә) «Азат әйел»  
   Б) «Мансапқорлар»  
   В) «Ел қорғаны»  

<p style="text-align:right;">139</p>

END OF PAGE: 139
START OF PAGE: 140
§27–28.  ХХ ғасырдың 20–30-жылдарындағы қазақ өнерінің дамуы

**Зерттеу сұрағы:** Қазақ өнерінің жаңа белеске көтерілуі неден байқалды?  
Бүгінгі сабағымызда өнер саласындағы өзгерістерді анықтаймыз. Өміре Қашаубаев пен Қажымұқан Мұнайтпасұлының қазақ халқын әлемге танытудағы рөліне баға береміз.

### Тірек сөздер:

| Қазақша        | Орысша           | Ағылшынша                                       |
| -------------- | ---------------- | ----------------------------------------------- |
| Дәстүр<br/>ОАК | Традиция<br/>ЦИК | Tradition<br/>CEK (Central Executive Committee) |


### Тақырыпқа шығу:

1. Бұл тұлғалар кімдер?  
2. Қазақ халқы үшін қандай қызмет атқарды?

![Екі адамның фотосуреті]

----

### 1. Музыкалық өнер.  
Музыка өнері қазақ халқының қоғамдық және рухани өмірінде әрқашан елеулі орын алды. Дәстүрлі қазақ музыка өнері өзіне ғасырлар бойы ұрпақтардың рухани тәжірибесін сіңірді. Қазақтың музыкалық өнері – адамның ішкі дүниесінің, оның руханилығы мен әдемілік атаулыны сезінуінің терең көрінісі. Халық арасына ең көп тараған қазақтың музыка өнері Кеңес өкіметінің алғашқы күндерінен бастап большевиктер партиясының аса мән берген, қызығушылықтарын тудырған нысанға айналды. Жетісу облысы ақындарының бірінші слеті 1919 жылы Верный қаласында өткізілді. Халықтың шығармашылық мұрасын жинастыру мен жүйеге келтіру жұмысы Азамат соғысынан кейін іле-шала басталды. 1921 жылы Бас саяси-ағартушылық комитет құрылып, оның музыкалық бөлімі халық музыкасын жазып алумен, музыкалық ұжымдар ұйымдастырумен айналысты.  
Белгілі этнограф ғалым А. Затаевич өз өмірін қазақтың музыкалық шығармаларын жинау мен оны бір жүйеге келтіруге арнады. Ол

140

END OF PAGE: 140
START OF PAGE: 141


1925 жылы «Қазақ халқының 1000 әні», 1931 жылы «Қазақтың 500 күйі мен әні» атты жинақтарды шығарды.  
Халық музыкасы және ән өнерін көпке таныту мақсатымен ірі қалаларда қазақ орындаушыларының концерттері өткізiле бастады. 1925 жылы Парижде Кеңес артистерінің құрамында әнші Ә. Қашаубаев өнер көрсетіп, француз баспасөзінің ыстық ықыласына бөленді. Ақындар мен музыканттар Ж. Жабаев, К. Өзірбаев, И. Байзақов т.б. есімдері Кеңес еліне белгілі болды.  
_Музыкалық-драматургиялық өнер_ 1930 жылдардан қарқынды дами бастады. 1933 жылы Мәскеуде, Ленинград (қазіргі Санкт-Петербург) пен Алматыда қазақ театр және музыкалық студияларын ұйымдастыру қолға алынды. 1934 жылы Қазақ драма театры жанынан музыкалық театр ашылып, оның бірінші қойылымдары: М. Әуезовтің «Айман–Шолпаны» мен Б. Майлиннің «Шұраның белгісі» болды. Е. Брусиловскийдің «Қыз Жібек», «Ер Тарғын» және «Жалбыр» опералары айтулы оқиғаларға айналды. Музыкалық театрдың артистері К. Байсейітова мен Қ. Жандарбеков, биші Ш. Жиенқұлова даңққа бөленді.  
1936 жылы Мәскеуде қазақ өнері мен әдебиетінің онкүндігі өтті. Айтулы шарада Республиканың 300-ге жуық шығармашылық өкілі қазақ өнерінің үздік үлгілерін көрсетті. Солардың қатарында Ж. Омарова әншілік, ал М. Ержанов артистік шеберлігімен танылды.  

**2. Театр және кино.** 20–30-жылдардағы репрессияға қарамастан Қазақстан мәдениеті жетіліп, әдебиеттің дәстүрлі және драма жанрлары дами түсті. 20-жылдардың ортасына дейін Қазақстанда әуесқой театр топтары жұмыс істеді. Олардың ішінде ең танымал болғандары Семей әуесқой театр тобы және халыққа білім берудің Орынбордағы қазақ институты еді. Институт негізінде _1926 жылы қаңтарда Қызылордада тұңғыш кәсіби қазақ театры ашылды._ Жұмат Шанин театрдың актері әрі режиссері ғана емес, жетекшісі де болды. Онда М. Әуезов, С. Қожамқұлов, Қ. Қуанышбаев, Қ. Жандарбеков, З. Атабаева және басқа да дарынды драматургтер, режиссерлер және артистер қызмет етті. Театрда С. Сейфуллиннің «Қызыл сұңқарлар», Ж. Шаниннің «Арқалық батыр», Б. Майлиннің «Шаншар молда», F. Мүсіреповтің «Қозы Көрпеш–Баян сұлу» т.б. пьесалары қойылды. Сахнада қойылған алғашқы шығарма М. Әуезовтің «Еңлік–Кебек» пьесасы болды.  

<div style="border:1px solid #ccc; padding:10px; margin-top:10px; margin-bottom:10px;">
  <div style="text-align:center;">
    <img src="QR_code_1.png" alt="QR code" style="width:100px; height:100px;">
    <p>Александр Затаевич туралы мәліметпен таныс.</p>
  </div>
  <div style="text-align:center; margin-top:10px;">
    <img src="QR_code_2.png" alt="QR code" style="width:100px; height:100px;">
    <p>Әміре Қашаубаев жайлы дерекпен таныс.</p>
  </div>
</div>

<div style="border:1px solid #ccc; padding:10px; width:200px; margin-top:10px;">
  <b>Ойлан!</b><br>
  А. Затаевич еңбегінің бүгінгі күні құндылығы қандай?
</div>

141

END OF PAGE: 141
START OF PAGE: 142


# Ізден!

Қосымша деректерді пайдаланып, ХХ ғ. 20–30-жылдары қандай ұлттық театрлар ашылғанын анықта.

Кино саласы Алматы қаласында «Востоккино» тресінің бөлімшесі ашылуымен басталды. Қазақстан өміріне арналған «Дала әні», «Қаратау қазынасы», «Бүліңшілік» т.б. деректі фильмдері түсірілді. Бұл фильмдер ұлттық кино өнерінің қалыптасуына ықпал етті.

## 3. Сурет пен цирк өнері.

Қазақ халқының өмірі мен тұрмысын бейнелеп көрсетуге прогресшіл бағыттағы орыс суретшілері маңызды үлес қосты.

*Сол уақыттағы белгілі суретшілердің бірі Николай Гаврилович Хлудов болды.* Н. Г. Хлудов пейзаждар, портреттер салды, қазақ халқының өміріне арналған көптеген кескіндемелік жұмыстардың негізі болған тұрмыстық көріністерді қаразға түсірді. Ол қазақтардың тұрмыс-салты мен әдет-ғұрпына қатысты мол материал жинақтап, өз суреттерінде бейнеледі.

*Бұл кезеңде Қазақстанның тұңғыш кәсіби суретшісі Ә. Қастеев керемет туындылар жазды.* Қазақ көркемсурет өнерінің қалыптасуы мен дамуы, Қазақстан көркемсурет мектебінің өзіндік даму жолы оның есімімен байланысты. Ә. Қастеев шығармашылығы 20-жылдардың соңында басталды. Ол жазған көптеген акварель туындылар «Ескі және жаңа тұрмыс» деген топтама ретінде белгілі. Суретші туындыларынан ұлттық ерекшелікке, адам жанына терең үңілуге, тарихқа, халықтың салт-дәстүріне деген көзқарасы анық байқалады. Сомдалатын бейне шынайылығы суретші шығармашылығының өзіндік ерекшелігін танытты. Ә. Қастеев жазған мыңнан астам картиналар «республиканың көркемсурет қолжазбасы» деп бекер аталмаған. Ә. Қастеев суреттерінде Қазақстанның жазира даласы терең лирикамен бейнеленген.

Соғысқа дейінгі кезеңде Ә. Ысмайылов, Қожахмет және Қулахмет Қожықовтар, Б. Сәрсенбаев, О. Таңсықбаев сияқты қазақ суретшілері де жұртшылыққа кеңінен танымал болды.

Бұл кезеңде қазақ өнері ірі жетістіктерге жетті. Қазақтың спорт және цирк өнерінің дамуына атақты балуан **Қажымұқан Мұңайтпасұлы** (1871–1948) зор еңбек сіңірді. Қажымұқан 1909 жылы Германияның Кельн қаласында өткен жарыста латыстың атақты балуаны *Вейланд Шульцті* жеңіп, бірінші рет әлем чемпионы атанды. 1910 жылы Аргентинаның астанасы Буэнос-Айресте, 1914 жылы Парижде өткен әлем чемпионатында тағы да әлем чемпионы атағын жеңіп алды. Ол әлемнің бірқатар елдері мен Ресейдің 40-тан

![Қажымұқан Мұңайтпасұлы](attachment:image0.jpg)

142

END OF PAGE: 142
START OF PAGE: 143
астам қалаларында өнер көрсетті. Өзінің спорттық жолында 48 медаль алған. Қажымұқанға Қазақ АКСР **ОАК** Президиумы «Қазақ даласының батыры» атағын берді. Палуанның өмірі цирк өнерімен де тығыз байланысты болды. Парижде өзінің қайталанбас ғажайып өнерін көрсетті: бір ғана соққымен түйені шектірген. Шеккен түйені жалпақ қайыс белдікпен иығына салып алып, аренадан шығып кеткен. Қажымұқан циркте 75 пұттық арбаға белдік байлап, оның бір ұшын тісімен тартып сүйреген. Үстінен жүк көлігін өткізген. Ол – француз және еркін күрестен әлем чемпионы атанған тұңғыш қазақ балуаны. Қажымұқан Алаш зиялыларының құрметіне бөленді, өзі де олармен тығыз араласып тұрды.

<div style="border:1px solid #0a7ac1; padding: 5px; width: 300px; margin: 10px 0;">
<b>Анықта!</b><br>
Бүгінгі күні еліміздің атын шығарып жүрген қандай балуандарды білесің?
</div>

1. Қазақ өнерін әлемге таныту не үшін маңызды?  
2. Өнер адамдарының шығармалары қоғамдық санаға қандай әсер тигізуі мүмкін?  
3. А. В. Затаевичтің қазақ халқының ән-күй мұрасын зерттеуіне не себеп болды деп ойлайсыңдар?  
4. Мәскеуде КСРО халықтарының мәдени күндерін өткізу не үшін қажет?  
5. Қазақтың атын әлемге танытқан Ә. Қашаубаев, Қ. Мұнайтпасұлы секілді тарихи тұлғалардың қазіргі күнгі ізбасарлары деп кімдерді атауға болады?  
6. Театр, сурет және музыкалық өнерге үлес қосқан қайраткерлерді тиісті бағанға орналастырыңдар.  
_Ә. Ысмайылов, А. Затаевич, Ә. Қастеев, Ж. Шанин, С. Қожамқұлов, О. Таңсықбаев, И. Байзақов, З. Атабаева, К. Әзірбаев._

| Театр өнері | Музыкалық өнер | Сурет өнері |
| ----------- | -------------- | ----------- |
|             |                |             |


**Шығармашылық тапсырма.** Қазақ өнерпаздарының әлемдік мәдениетке қосқан үлесін және қазақ өнерін әлемге танытудағы рөлін анықтаңдар.

| Әміре Қашаубаев | Қажымұқан Мұнайтпасұлы | Әбілхан Қастеев |
| --------------- | ---------------------- | --------------- |
|                 |                        |                 |


**Шығармашылық тапсырма.** «Қазақ өнерінің дамуында кеңестік биліктің ықпалы қандай болды?» тақырыбында ой толғау жазыңдар.  
_Тірек сөздер:_ А. В. Затаевич, сурет өнері, әуесқой театр, мәдени онкүндік, чемпион.

<div style="border:1px solid #0a7ac1; padding: 5px; margin: 10px 0;">
<b>Дәстүр</b> – ұзақ уақыт бойы белгілі бір қоғам не әлеуметтік топтарда ұрпақтан ұрпаққа берілетін әлеуметтік және мәдени мұралар жиынтығы.  
<b>ОАК</b> – Орталық Атқару Комитеті.
</div>

<div style="border:1px solid #0a7ac1; padding: 5px; margin: 10px 0;">
<b>Қастеев Әбілхан</b> (1904–1973) – Қазақстандағы тұңғыш кәсіби суретші, қазақ бейнелеу өнері негізін салушылардың бірі.
</div>

<p style="text-align:right;">143</p>

END OF PAGE: 143
START OF PAGE: 144
Тест тапсырмалары

# Тест тапсырмалары

1. 1926 жылы тұңғыш кәсіби қазақ театры ашылған қала:  
А) Верный  
Ә) Орынбор  
Б) Семей  
В) Қызылорда  

2. Сахнада қойылған алғашқы қазақ пьесасы:  
А) «Шаншар молда»  
Ә) «Еңлік-Кебек»  
Б) «Қозы Көрпеш-Баян сұлу»  
В) «Арқалық батыр»  

3. Мәскеуде қазақ өнері мен әдебиетінің онкүндігі атап өтілді:  
А) 1936 жылы  
Ә) 1934 жылы  
Б) 1937 жылы  
В) 1938 жылы  

# ТӨРТІНШІ БӨЛІМДІ ҚАЙТАЛАУ-ПЫСЫҚТАУ ТАПСЫРМАЛАРЫ

1. Мына деректер суреттердегі қай тұлғаларға қатысты?

![Image of three men]

1) «Қырық мысал» кітабының авторы.  
2) Қазақстан тарихы басылымын құрастырды.  
3) Ұлытау, Жезқазған кен орнын зерттеген.  
4) «Қазақ» газетінің редакторы.  
5) Оның есімімен Ұлытау облысындағы қала аталған.  
6) Абайдың рухани мұрасын зерттеген.  
7) Қазақ КСР ҒА-ның тұңғыш президенті.  
8) Көрнекті тарихшы ғалым.  

144

END OF PAGE: 144
START OF PAGE: 145
2. Кестені толтырыңдар.

XX ғасырдың 20–30-жылдарындағы Қазақстандағы жоғары оқу орындары

| Ашылған жылы | ЖОО атауы |
|--------------|------------|
|              |            |
|              |            |
|              |            |
|              |            |

3. XX ғасырдың 20–30-жылдарындағы кеңестік Қазақстандағы өнер саласы дамуының артықшылықтары мен кемшіліктерін көрсетіңдер.

| Артықшылықтары «+» | Кемшіліктері «-» |
|--------------------|------------------|
|                    |                  |

4. Қазақстандағы ағарту ісі мен ғылымды дамытудағы А. Байтұрсынұлы мен Қ. Сәтбаевтың қызметіне баға беріңдер.

5. XX ғасырдың 20–30-жылдарындағы әдебиеттегі жаңа құбылысты айқындаңдар.

6. 1920–1930 жылдардағы әдебиет пен мәдениет саласындағы, бір жағынан, іргелі жетістіктерге қол жеткізілсе, екінші жағынан, жаппай идеологияландыру мәдениеттің дамуына қандай нұқсан келтірді? Өз пікірлеріңді дәлектеңдер.

7. Бүгінгі және сол кезеңдегі әдебиет пен өнердің жағдайын салыстырыңдар.

----

145

END OF PAGE: 145
START OF PAGE: 146
БЕСІНШІ БӨЛІМ | ҚАЗАҚСТАН ҰЛЫ ОТАН СОҒЫСЫ ЖЫЛДАРЫНДА (1941–1945)

# §29–30. Қазақстандықтардың Ұлы Отан соғысына қатысуы

**Зерттеу сұрағы:** Ұлы Отан соғысының қандай батырлары халық есінде сақталды?

Бүгін сабағымызда қазақстандықтардың Екінші дүниежүзілік соғыстың жеңісіне қосқан үлесіне баға береміз. Бауыржан Момышұлының батырлық, тұлғалық қасиетін танимыз.

## Тірек сөздер:

| Қазақша                                        | Орысша                                 | Ағылшынша                              |
| ---------------------------------------------- | -------------------------------------- | -------------------------------------- |
| Екінші дүниежүзілік соғыс «Барбаросса жоспары» | Вторая мировая война «План Барбаросса» | Second world war The «Barbarossa Plan» |


## Тақырыпқа шығу:

Суреттегі ескерткіш кімдерге қойылған?

![Ескерткіш суреті](image)

----

Жасанды интеллект арқылы дайындалған бейнежазбаны көр.

----

1. **Ұлы Отан соғысының басталуы.** Германияда үкімет басына фашистердің келуі және олардың Еуропадағы агрессияшылдық іс-әрекеттері Кеңес Одағы мен гитлерлік Германияның арасында соғыстың болатынын айқын көрсетті. *1941 жылы 22 маусымда фашистік Германия өзара шабуыл жасаспау жөніндегі кеңес-герман шартын бұзып, соғыс жарияламастан КСРО аумағына баса-*

146

END OF PAGE: 146
START OF PAGE: 147
```markdown
көктеп кірді. Осылайша жер бетінде болып өткен соғыстардың ішіндегі ең қатал әрі ауыр соғыс басталды.

1940 жылы жасалған «Барбаросса» жоспарына сай Германия қысқа мерзім ішінде (6–8 апта) Архангельск–Еділ–Астрахан шебіне шығаруды көздеді. Бұл қауырт соғыс блицкригтің негізгі мақсаты еді.

1941 жылдың аяғында неміс жоғары барлау мектебі түркі-моңғол халықтарын өздеріне бағындыру мақсатында «болашақ отар елдер картасы» жобасын дайындап, 1942 жылдың басында «Еділ-Жайық» және «Үлкен Түркістан» мемлекеттік құрылымдарын құруды жоспарлады.

**2. Қазақстандық жауынгерлердің майдандағы ерлігі.** Қатарында мыңдаған қазақстандықтар да болған кеңес жауынгерлері Ұлы Отан соғысының алғашқы күндерінен бастап барлық майдандарда фашистік басқыншыларға қарсы қиян-кескі шайқастар жүргізді. *Қазақстанда армия қатарына 1 млн 200 мыңнан астам әскери міндеттілер шақырылды.* Мемлекеттік қорғаныс комитетінің қаулысын басшылыққа ала отырып, Қазақстан Коммунистік Партиясы Орталық Комитеті 1941 жылы 14 қарашада «Қазақ КСР-інде ұлттық құрамаларды жасақтау туралы» қаулы қабылдады. 5 адамнан тұратын Республикалық комиссия құрылды.

Атқыштар бригадаларының жасақтау пункттері Алматы және Ақтөбеде, атты әскер дивизияларын дайындау орындары Ақмола мен Жамбыл қалаларында орналастырылды. *Соғыстың алғашқы күндерінен бастап барлық жерде әскери құрамалар мен бөлімдер ұйымдастырыла бастады.*

Соғыстың алғашқы айларында 19-шы танк дивизиясының полктары Киев бағытында ерлікпен шайқасты. Павлодар облысынан келген украин шаруасының ұлы К. А. Семенченко қазақстандықтардың ішінде тұңғыш Кеңес Одағының Батыры атағын алды. Тәуелсіздік жылдары Н. Гастеллонның ерлігін жасаған ұшқыш Б. Бейсекбаевқа Ресей Батыры және Қазақстан Республикасының Халық Қаһарманы атағы берілді.

Қазақстанда құрылған әскери құрамалардан алғашқылардың бірі болып 312-атқыштар дивизиясы (командирі – полковник А. Ф. Наумов, кейіннен генерал-майор) ұрысқа кірісті. *312-дивизиямен бір мезгілде, солтүстік-батыс бағыттағы майданда Қазақстанда (Алматыда) құрылған, генерал-майор И. В. Панфилов басқарған 316-дивизия жауынгерлік жолын бастады. Оны негізінен қазақтар мен қырғыз, орыс, украин және т.б. ұлт өкілдері құрады.* Панфиловшылар Жоғарғы

> **Ойлан!**  
> Кеңес Одағында 1941–1945 жылдардағы соғыс неге Ұлы Отан соғысы деп аталады?

> **Ізден!**  
> Өз туысқандарың мен өлкеңнен Екінші дүниежүзілік соғысқа қатысқандар жайлы әңгіме құрастыр.
```

END OF PAGE: 147
START OF PAGE: 148


![Генерал-майор И. В. Панфилов](image_0.jpg)

Генерал-майор  
И. В. Панфилов

Бас қолбасшының бұйрығымен Мәскеуді қорғау шебіндегі 30 шақырымдық бөлікке орналасты. Жаумен күші тең болмаса да, оның 50 танкісімен болған шайқаста жеңіп шықты. Бұл тарихи ұрысқа қатынасқан 28 жауынгерге КСРО Жоғарғы Кеңесі Президиумының қаулысымен Кеңес Одағының Батыры атағы берілді. Волоколамск ауданында өткен осындай қан майданның бірінде ержүрек жауынгер, талантты командир, генерал-майор И. В. Панфилов ерлікпен қаза тапты. Оған Кеңес Одағының Батыры атағы берілді, ал 8-гвардиялық атқыштар дивизиясына (бұрынғы 316-дивизия) генералдың есімі берілді.

_Мәскеу шайқасында_ қазақ халқының ержүрек ұлдары ерлікпен соғысты. Олардың қатарында Кеңес Одағының Батырлары Бауыржан Момышұлы, Мәлік Ғабдуллин, Төлеген Тоқтаров т.б. бар. Мәскеу үшін болған ұрыста полковник Г. П. Коротков басқарған 238-атқыштар дивизиясындағы қазақстандық жауынгерлер де батылдық танытты. Дивизия жауынгерлік Қызыл Ту орденімен марапатталып, табандылығы, ержүректігі мен батырлығы үшін 30-гвардиялық дивизия болып қайта құрылды.

Ақмола, Қарағанды, Қостанай облыстарынан әскерге шақырылғандардан Ақмола қаласында _387-ші атқыштар дивизиясы_ жасақталды. Оның алғашқы командирі болып полковник М. Сущенко тағайындалды. 1941 жылы қарашада дивизия Батыс майданға аттанды, ал 1942 жылы желтоқсанда Сталинград үшін Еділ жағасында шайқасты. Дивизия фельдмаршал Паулюстің қоршаудағы әскерін құтқармақ болған фашистердің бетін қайтарды. Тормосин, Новочеркасск қалаларын азат етіп, Миус өзенінің батыс жағалауына дейін жетіп, Қырым, Румыния, Болгарияны азат етті.

1941 жылы Алматы, Ташкент, Фрунзе (қазіргі Бишкек) т.б. қалалардағы әскери училищелердің курсанттарынан 38-жеке атқыштар бригадасы (Алматы қаласында) құрылды. Бригада 8-гвардиялық Панфилов дивизиясы тәрізді жауды Мәскеу түбінде талқандап, неміс-фашист басқыншылары басып алған қалаларды азат етті. Батырлығы мен берік тәртібі үшін 38-атқыштар бригадасы 73-гвардиялық дивизия болып қайта құрылып, оған «Сталинградтық дивизия» атағы берілді.

> **Ойталқы**  
> 316-дивизияның Мәскеуді қорғауға қалдырылғаны туралы пікірің қандай?

148

END OF PAGE: 148
START OF PAGE: 149
Қазақстан жауынгерлері Балтық теңіз шептерін табанды түрде қорғады. Қызыл туы «Киров» крейсерінде соғыс басталғанға дейін жіберілген 156 қазақстандық ерлігімен көзге түсті.

1942 жылы жаз бен күзде соғыстың шешуші оқиғалары КСРО-ның оңтүстік-шығыс бөлігінде, Еділ мен Дон өзендерінің аралығында болды. Қазақстанда құрылған бөлімшелер Еділдегі Сталинград шайқасына да қатысты. Қаһарман қала Сталинградтың (қазіргі Волгоград) тұрғындарының есінде Қазақстанда жасақталған, полковник Г. Сафиуллин басқарған 73-атқыштар дивизиясы жауынгерлерінің ерліктері есте қалды. Полковник Г. Сафиуллиннің басшылығымен дивизия Сталинград қаласының оңтүстігіндегі Абганерово станциясы түбінде жаумен шайқасты. Вермахттың 4-ші танк құрамасына және басқа бөлімшелеріне қарсы соғысқан дивизия 18 мыңнан астам жаудың солдаттары мен офицерін тұтқынға алып, 68 танк, 22 ұшақ, 3 бронды пойыз, 400-ден астам артиллерия мен миномет, 108-ден астам көліктерді талқандады. Тұтқындардың арасында 2 неміс генералы болды. Сталинград түбіндегі қорғаныс шайқастарында дивизияда мергендік қозғалыс өрістеді. Мыңдаған жауынгерлер Еділ бойы мен Дон далаларында көрсеткен ерліктері үшін ордендермен, медальдармен марапатталды. Ұшқыш **Нұркен Әбдіровке**, танкіші Тимофей Позолотинге, атқыш Гияз Рамаевқа, минометші Қарсыбай Сыпатаевқа Кеңес Одағының Батыры атағы берілді.

Көптеген қазақстандықтар *Курск доғасында* шайқасты. Брянск, Орталық, Воронеж және Далалық майдандардағы әскери құрамалар мен бөлімдердің құрамында неміс-фашист әскерлерін талқандауға елеулі үлес қосты.

Сталинград қорғанысының батыры, екі мәрте «Данк» орденінің иегері Ізғұтты Айтыковқа жауынгерлік борышын үлгілі орындағаны үшін Кеңес Одағының Батыры атағы берілді. Қойгелді Аухадиев Кеңес Одағының Батыры атанды. Ол ұрыс кезінде фашистердің 5 танкісін, өздігінен жүретін «Фердинанд» зеңбірегін, оқ-дәрі тиеген 3 автомашинасын жойды. Днепрден алғашқылардың бірі болып өтіп, қарсы шабуылға шыққан дұшпанның жолын бөгеді.

*Днепр үшін шайқаста* 18 жасар Жәнібек Елеуісов қазақтар арасындағы ең жас Кеңес Одағының Батыры атағын алды. Қарағандылық ұшқыш **Нұркен Әбдіров** 1942 жылы 19 желтоқсанда Боковская-Пономаревка ауданы үшін өткен әуе соғысында өз ұшағын жау танкілерінің шоғырына құлатып, серіктерімен бірге ерлікпен қаза тапты.

![Нұркен Әбдіров](attachment:image0.jpg)

Нұркен Әбдіров

149

END OF PAGE: 149
START OF PAGE: 150
Днепрден өту шайқастарына қатысқан 73-гвардиялық дивизияның 210 жауынгеріне, 72-гвардиялық дивизияның 29 жауынгеріне, 8-атқыштар дивизиясының 46 жауынгеріне Кеңес Одағының Батыры атағы берілді. Жоғарғы үкімет марапатына ие болғандардың арасында А. Өлімбетов, Ж. Сүлейменов, С. Жақсығұлов, Қ. Шәкенов, С. Шәкіров, А. Петров, В. Бреусов, Т. Вербицкийлер болды. 1943 жылғы 4 желтоқсанда Қазақстан еңбекшілеріне жазған хатында 25-гвардиялық атқыштар корпусының командирі былай деген: *«Днепрдегі ұлы шайқаста қазақ халқының ұлдары жауға өздерінің Отан-анамызға деген ыстық махаббатын тағы да көрсетті, олардың тамырларында халық батыры Амангелдінің батырлық қанының суымағанын танытты. Днепр жағалаулары мен Днепрден өту кезінде қазақтар көрсеткен ерліктердің бәрін санап бітіпейсіз»*.

1943 жылы Орал облысынан соғысқа 24 қазақ қызы аттанды. Подольск қаласындағы мергендер мектебін бітірген соң, олар Сталинград майданына келді. Ержүрек қазақстандық қыздардың даңқы бүкіл майданға тарады, олардың ішінде М. Токтамысова, Р. Момынова, А. Бекетова, М. Нестеренко, Е. Семенюк т.б. болды.

> **Ойлан!**  
> Ленинградты қорғауда қандай жауынгерлер ерлік істерімен көзге түсті?

Үш жылдан астам уақытқа созылған Ленинград (қазіргі Санкт-Петербург) үшін шайқас елдің бүкіл солтүстік-батыс бөлігін қамтыды. Барлық ұлттардың жауынгерлерімен бірге қазақ жауынгерлері де Пеков облысын табан тіреп қорғады. Жаудың қоршауында қалған қалаға Қазақстаннан азық-түлік, қару-жарақ пен әскери құрал-жабдықтар тиелген көптеген эшелондар жіберілді. Ладога көлі аймағындағы алғашқы ұрыстардың өзінде-ақ қазақстандық 310, 314-атқыштар дивизиялары ерекше көзге түсті. Қазақстандық жауынгерлер Ленинград облысының 22 елді мекенін азат етуге, қоршаудағы қаланың «Үлкен жермен» байланысын орнатуға, «Өмір жолын» салуға қатысты.

Мәншүк Мәметова 1942 жылы тамызда өз еркімен Қызыл Армия қатарына алынып, 100-атқыштар бригадасының құрамында ұрысқа қатысты. Аға сержант, пулеметші Мәншүк соғыста өзінің мергендігімен және батылдығымен көзге түсті. Невель қаласы үшін болған кескілескен шешуші ұрыста ол ақтық демі біткенше пулеметтен оқ боратып, 1943 жылы 16 қазанда қаза тапты. М. Мәметоваға Кеңес Одағының Батыры атағы берілді.

Ленинград үшін күрес тарихында Әлия Молдағұлованың даңқты есімі мәңгіге қалды. Ержүрек мерген қызды ІІІ дәрежелі Даңқ орденімен марапаттады, ал қаза тапқаннан кейін 1944 жылы шілдеде оған Кеңес

150

END OF PAGE: 150
START OF PAGE: 151
```markdown
Одағының Батыры атағы берілді. 24-атқыштар бригадасында шайқасқан Зәру Оңғарбаева да ержүрек жауынгер ретінде көпке танылды. Султан Баймағамбетов Ленинград түбіндегі ұрыстарда 50-ден астам дұшпанның көзін жойды. 1943 жылы 25 шілде күнгі шайқаста жау дзотын кеудесімен жауып, ерлікпен қаза тапты. Кеңес Одағының батыры атанды.

Ұлы Отан соғысына Қазақстаннан 9,5 мыңдай әйел адам қатысқаны анықталды. Соғыс кезінде қазақ қыздарының арасында танкистер де болған еді. Олар туралы 1944 жылы жауынгер Топатай Жүнісов облыстық газетті жазды. Қарағанды облысынан шыққан танкист әйелдер қатарынан Жамал Байтасова, Күлкен Тоқбергенова, Күлжәмилә Талқанбаева және Жәмилә Бейсенбаевалардың есімдері аңызға айналды.

### 3. Қаһарман партизандар.

*Қазақстандықтар тек майдандарда ғана емес, жау тылында да шайқасты.* Елмен бірге олар жау уақытша басып алған аумақтардағы партизандық қозғалысқа қатысты. *Украинаның партизандық құрамалары мен отрядтарында (толық емес деректер бойынша) 1500, Ленинград облысында 220-дан астам қазақ шайқасты. Смоленск облысындағы 15 партизан бригадалары мен отрядтарында 270 қазақстандық ұрыстарға қатысты.*

*Белоруссияның әртүрлі аймақтарында әрекет еткен 65 партизан бригадалары мен отрядтарының құрамында 1500-ден аса қазақстандық болды.* Соғыс жылдары партизан қозғалысына қатысқан қазақстандықтардың саны 3,5 мыңға жетті. Партизандық қозғалыста Ғалым Ахмедияров, Сәтімбек Түлешев, Ғалым Омаров, Нұрым Сыдықов, Қасым Қайсенов, Әди Шәріпов, Тоқтағали Жангелдин т.б. батырлардың есімі көпке танылды. Халық кекшілдерінің қатарында қазақстандық әйелдер Нұрғаным Байсейітова, Тұрғаш Жұмабаева, Жамал Ақәдилова т.б. жауға қарсы күресті.

Белоруссиядағы партизандық қозғалысты ұйымдастырушы Қарағанды облысының тумасы Ғалым Омаров еді. Ол соғыстың басында Могилев облысының Быхов ауданында қоршауда қалып, партизан отрядын ұйымдастырды. Партизан қозғалысының тағы бір көрнекті өкілі Белоруссия жеріндегі Фрунзе партизандық бригадасының штаб бастығы Ғалым Ахмедияров та ұрыс жолынан өтті.

Украинадағы партизан қозғалысы қолбасшыларының бірі – Қасым Қайсенов. Ол 1941 жылы партизан отрядын ұйымдастыру тапсырмасымен Украина аумағындағы жау тылына түсірілді. Онда Киев облысының Ртищевск ауданы аумағында, сондай-ақ Карпатта да партизан отря-
```

<aside>
**Пікірің қажет**

Партизан қозғалысының қандай батырларын білесің? Солардың біреуі туралы шағын эссе жаз.
</aside>

151
```

END OF PAGE: 151
START OF PAGE: 152


# Шығармашылық тапсырма

Партизандар ерлігі жайлы қандай көркем фильмдер көрдің?

дың ұйымдастырды. Қазақтың белгілі ақыны Жұмағали Саин да Украина жерінде партизан­дар қатарында шайқасты. Еуропа елдерінде қазақстандықтар фашистерге және оларды қолдайтындарға (коллаборационистерге) қарсы шайқаста батырлық пен ерлік көрсетті.

Қазақстандық жауынгерлер Чехословакия, Югославия және Грекия жерлерін неміс фашистерінен азат етудегі партизандық ұрыс қимылдарына қатысты. 1943 жылдың жазында Бель­гияда фашистік тұтқыннан қашып шыққан кеңес әскерлері партизандық бөлім құрды. Олар жаумен қасық қаны қалғанша шайқасты.

Соғыстың бастапқы кезеңінде жүздеген мың, тіпті миллионда­ған кеңес әскерлері фашистерге тұтқынға түсті. Фашистік Германия *Қазақстан мен Орта Азия халықтарының өкілдерінен бірнеше батальон­нан тұратын Түркістан легионын* құрды. Алайда фашистер Түркістан легионын шайқастарға пайдалана алмады.

## 4. Қазақстандық Кеңес Одағының Батырлары.

Соғыстың басынан аяғына дейін әскери бөлімдер ретінде шайқасқан 12 қазақстандық дивизияға құрметті атақтар берілді.

Олардың бесеуі бір орденмен, төртеуі екі орденмен, екеуі үш орденмен марапатталды. 5 дивизия гвардиялық дивизияларға айналды.

_Әскери ерліктері үшін жүзде­ген мың қазақстандық ордендермен, медальдармен марапатталды, бес жүзден астам қазақстандық Кеңес Одағының Батыры атанды. Олардың ішінде қазақ қыздары Әлия Молдағұлова мен Мәншүк Мәметова бар. Төрт қазақстандық үшқыш – **Талғат Бигелдинов, Леонид Беда, Иван Павлов, Сергей Луганский Кеңес Одағының Батыры атағына екі мәрте ие болды.**_

Кеңес Одағының Батыры атағы соғыстағы ерен ерлігі, қолбасшылық, таланты үшін генерал С. Рахимовқа да берілді (1965 ж.). «Даңқ орденінің толық иегері» атағына 110-нан астам қазақстандық ие болды. 1941 жылы Бауыржан Момышұлы аға лейтенант шенінде батальонды басқарып, Мәскеу түбіндегі шайқастарда өз құрамасын жау қоршауынан аман-есен алып шықты. Соғысты Б. Момышұлы полковник шенінде аяқтады. Әділеттілік тек 45 жылдан соң, қазақтың ұлттық

![Талғат Бигелдинов](https://user-images.githubusercontent.com/)

**Талғат Бигелдинов**

![QR код](https://user-images.githubusercontent.com/)

Бауыржан Момышұлы туралы мәліметпен таныс.

152

END OF PAGE: 152
START OF PAGE: 153
батыр өмірден қайтқаннан кейін ғана қалпына келтірілді. *1990 жылы көрнекті қолбасшы Бауыржан Момышұлына Кеңес Одағының батыры атағы берілді.*

1941 жылы 26 маусымда әуеде от-жалыныра оранған бомбалаушы ұшағын жау танкісі колоннасы үстіне құлатып, жандарын пида еткен қазақтың бана­дур ұшқышы **Бақтыораз Бейсекбаев** пен ұшақ экипажына 1996 жылы 2 мамырда Ресей Федерациясының Батыры атағы берілді. 1998 жылы 6 мамырда Қазақстан Республикасы Президентінің Бақтыораз Бейсекбаевқа «Халық қаһарманы» атағын беру туралы жарлығы шықты.

*Рейхстагқа тікелей шабуыл жасағандар қатарында лейтенант Р. Қошқарбаев, капитан Б. В. Чупрета, минометші А. Бақтыгереев, пулеметші А. Е. Вицко, байланысшы К. М. Волочавтар болды. 1996 жылы мәлімет бойынша 602 939 қазақстандық ұрыс даласында қаза тапқан.*

Кеңес Одағының Батыры, Қазақстан Республикасының Қорғаныс министрі болған Сағадат Нұрмағамбетов Берлин үшін ұрыстарға өз жауынгерлерін бастап кірді. 1945 жылдың 24 сәуірінде оның батальоны жаудың қарсылығын бұзып, Берлин қаласына кірді.

![Бақтыораз Бейсекбаев](image)

----

1. Ұлы Отан соғысы кеңес халқын бір мақсатқа жұмылдыра алды ма?  
2. Фашистік Германияның «Барбаросса жоспарының» іске аспай қалуына қандай факторлар әсер етті?  
3. Бауыржан Момышұлының ерекше қасиеті жайлы өз пікірлеріңді айтыңдар.  
4. 1 млн 200 мыңнан астам қазақстандықтың әскерге алынуы демографияға қалай әсер етті?  
5. Панфиловшылар қандай ерліктерімен есте қалды?  
6. Ұлы Отан соғысының Қазақстанға әсеріне PEST-талдауын жасаңдар.

P – саяси  
E – экономикалық  
S – әлеуметтік  
T – технологиялық

----

### Шығармашылық тапсырма.

Үзіндіні оқып, сұрақтарға жауап беріңдер.

«1941 жылы 316-атқыштар дивизиясы жасақталып, майданға аттанды. Оның жауынгерлері Мәскеу түбіндегі шайқаста ерлігімен көзге түсті.  
1941 жылы 26 қарашада маршал Рокоссовский оны полк командирі етіп тағайындады.  
1990 жылы 11 желтоқсанда «Кеңес Одағының Батыры» атағы берілді».

153

END OF PAGE: 153
START OF PAGE: 154
```markdown
а) Мәтінде кім туралы айтылған?  
ә) Бұл тұлғаның қандай нақыл сөздерін білесіңдер?  
б) 316-атқыштар дивизиясы қай жерде құрылды?  

**«Барбаросса жоспары»** – фашистік Германияның КСРО-ға қарсы басқыншылық соғысы жоспарының құпия атауы.  
**Екінші дүниежүзілік соғыс** – 1939 жылғы 1 қыркүйекте басталған дүниежүзілік соғыс; адамзат тарихындағы ең үрейлі, қатал, апатты соғыс. 1945 жылы 2 қыркүйекте аяқталды.  

**Әбдіров Нұркен** (1919–1942) – әскери ұшқыш, Кеңес Одағының Батыры.  
**Бигелдинов Талғат Жақыпбекұлы** (1922–2014) – екі мәрте Кеңес Одағының Батыры (1944, 1945), әскери-ұшқыш, авиация генерал-майоры.  
**Қайсенов Қасым** (1918–2006) – жазушы, Халық Қаһарманы, әйгілі партизан.  
**Бейсекбаев Бақтыораз** (1920–1941) – Қазақстан Республикасының Халық Қаһарманы, Ресей Федерациясының Батыры.  
**Луганский Сергей Данилович** (1918–1977) – екі мәрте Кеңес Одағының Батыры (1943, 1944), авиация генерал-майоры.  

...Момышұлы жолдас 8-ші гвардия дивизиясының қалыптасқан күнінен бастап гвардияда. Ол дивизиямен бірге шайқастардың бәріне қатысты. Момышұлы жолдас біздің Кеңестік Отанымыз үшін қан майданда Ленин партиясының ұлы істеріне берілгендігін және өзін батыл командир ретінде көрсете білді. Момышұлы жолдас басқыншы неміс-фашистерімен сұрапыл соғыста, тәжірибелік командирлік жұмыста өзінің әскери білімін көтеріп, оны ұрыста тиімді қолдана біліп, жақсы дайындалғанын көрсетті.  

*Кеңес Одағының Ұлы Отан соғысы жылдарындағы Қазақстан. 1941–1945 жж. Құжаттар мен материалдар жинағы. – Алматы, 1964. Т. 1. 193-бет.*  

1. Бауыржан Момышұлының мінездемесінде қандай тұлғалық қасиеттер атап өтілген?  
2. Б. Момышұлы қолбасшыға тән қандай қасиеттерге ие?  

Бигелдинов Талғат Жақыпбекұлы 1940 жылдан 1956 жылға дейін Кеңес Армиясында қызмет етті. Ұлы Отан соғысына 1942 жылдан бастап қатысты. 144-гвардиялық шабуылшы авиациялық полктің құрамында Калинин, Воронеж, Далалық, 1-ші, 2-ші Украина майдандарында соғысты. Украина, Польшаны азат ету, Бреслау мен Берлинді алуда ерлік көрсетті.  
Соғыс жылдары Т. Бигелдинов 300-ден астам әскери тапсырмалар орындауға ұшып шығып, 7 жау ұшағын атып түсірді, ондаған танк, зеңбіректер мен басқа да әскери техниканы жойды.  
Т. Бигелдинов «305 рейд» (1966), «ИЛ-дер шабуылдауда» (1966), «Аспандағы айқас» (1967) кітаптарының авторы.  

*Аяған Б. Ғ., Шәймерденова М. Ж. Қазақстан тарихы (XX ғасырдың басынан бүгінгі күнге дейін). 9-сыныпқа арналған оқулық. – Алматы, 2013, 172–173-беттер.*  

Т. Бигелдиновты соғыстағы ерлігімен қатар қай қырынан таныдыңдар?
```

END OF PAGE: 154
START OF PAGE: 155
Тест тапсырмалары

# Тест тапсырмалары

1. Жау дзотын өз кеудесімен жауып, ерлікпен қаза тапқан қазақ батыры:  
А) Сұлтан Баймағамбетов  
В) Нұркен Әбдіров  
С) Сағадат Нұрмағамбетов  
В) Талғат Бигелдинов  

2. Ленинград қаласын қорғауға қатысқан Балтық флотының қызыл туы «Киров» крейсеріндегі қазақстандық жауынгерлердің саны:  
А) 216  
Ә) 305  
Б) 156  
В) 415  

3. 1941 жылы 26 маусымда әуеде отқа оранған бомбалаушы ұшағын жау танкісі колоннасының үстіне құлатып, ерлікпен қаза тапқан Қазақстан Республикасының Халық Қаһарманы:  
А) Нұркен Әбдіров  
Ә) Сергей Луганский  
Б) Леонид Беда  
В) Бақтыораз Бейсекбаев  

----

## §31–32. Қазақстан – майдан арсеналы

> **Зерттеу сұрағы:** «Бәрі майдан үшін, бәрі жеңіс үшін!» ұраны қалай жүзеге асты?  
>  
> Бүгінгі сабағымызда Қазақстан экономикасының соғыс жағдайына бейімделіп, қайта құрылу барысын анықтаймыз. Соғыс жылдарындағы халықтың майданға көмегін, тылдағы ерен еңбегін, әлеуметтік жағдайын қарастырамыз.

----

### Тірек сөздер:

| Қазақша                                        | Орысша                                           | Ағылшынша                                            |
| ---------------------------------------------- | ------------------------------------------------ | ---------------------------------------------------- |
| Ресурс<br/>Эвакуация<br/>Арсенал<br/>Тізе бүгу | Ресурс<br/>Эвакуация<br/>Арсенал<br/>Капитуляция | Resource<br/>Evacuation<br/>Arsenal<br/>Caputilation |


155

END OF PAGE: 155
START OF PAGE: 156
Тақырыпқа шығу:  
Қазақстан Ұлы Отан соғысында жеңіске зор үлес қосты.

# 1. Қазақстан экономикасын соғыс жағдайына бейімдеп, қайта құру.

Қазақстан түкпірдегі алыс тыл болса да, үкімет шешімдеріне сай соғыстың алғашқы күндерінен бастап өз экономикасын майдан мұқтаждықтарын қамтамасыз етуге тиіс еді. Бұл – қорғаныс өнімдері мен стратегиялық шикізат өндірісін меңгеру және кеңейту, өнеркәсіп құрылысын кең өрістету, еңбек пен материалдық ресурстарды қайта бөлуді іске асыру, ұрыс даласына жақын жерлерден әкелінген кәсіпорындарды қабылдау, оларды жаңа жерлерде тез іске қосу, материалдық және адам ресурстарын қайта бөлу, өнеркәсіптегі соғысқа кеткен арнайы дайындығы бар мамандардың орнын жаңа жұмысшылармен толықтыру деген сөз.

> **Ойлан!**  
> Қазақстан экономикасы қалай тез арада соғыс жағдайына бейімделіп, қайта құрылды?

КСРО Мемлекеттік Қорғаныс Комитеті Қазақстан басшысына республика экономикасын соғыс жағдайына лайықтап қайта құру үшін мына міндеттерді жүктеді: **біріншіден**, Оңтүстік Орал мен Ресейдің басқа өңірлеріндегі әскери-өндірістік кешенді қаруға қажетті металмен қамтамасыз ету.  
**Екіншіден**, армияны әскери техникаға танк, самолет, автомобиль қажетті мұнай өнімдерімен дер кезінде жабдықтау.  
**Үшіншіден**, ірі өнеркәсіп орындары мен әскерді керекті азық-түлік және киім-кешекпен қамту.

Қазақстанға соғыс жағдайында қалған өнеркәсіп орындарын көшіру 2 кезеңмен жүзеге асырылды. Украина, Мәскеу, Ростов өндіріс орындары Қазақстанға көшірілді. 24 мың тонна өндірістік жабдықтар Қазақстанға жеткізілді. Көшірілген зауыт-фабрикалар негізінен Алматы, Орал, Петропавл, Шымкент, Қарағанды, Ақтөбе, Семей қалаларына орналастырылды.

Фашистік Германияның КСРО-ның батыс аудандарын басып алуы Сібір мен Қазақстанның ел экономикасындағы маңыздылығын күрт өсірді. Соғыстың алғашқы айларында үкімет орындарына жаудың қолына түсуі мүмкін өнеркәсіп орындарын **эвакуациялаудың сәті түсті**.

156

END OF PAGE: 156
START OF PAGE: 157
Қазақстан аумағына қысқа мерзім ішінде майданға жақын аймақтардан өнеркәсіп мекемелері қажетті құрал-жабдықтарымен, шикізатымен бірге тасып әкелініп, орналастырылды. Бұлар ауыр және орташа машина жасау зауыттары, сондай-ақ тоқыма, мақта-мата, аяқкиім фабрикалары еді. Жаңа өнеркәсіп нысандарын салу жалғастырылып, тездетілді.  
*Соғыстың алғашқы бір жарым жылының ішінде Қазақстанда 25 кеніш, шахта, түсті және қара металлургияның 11 байыту фабрикасы, 19 жаңа көмір шахтасы, 4 жаңа мұнай кәсіпшілігі мен 1 мұнай өңдеу зауыты іске қосылды.*

Ақтөбеде салынып жатқан ферроқорытпалар зауыты Запорожье ферроқорытпалар зауытының құрал-саймандарын алды, көмірлі Қарағанды өзінің техникалық кешенінің донецкілік Пархоменко атындағы шахтаның жабдықтарымен толықтырды. Алматыдағы автожөндеу зауытының аяқталмаған құрылысы Луганск ауыр машина жасау зауытының цехтары орналасқан базаға айналса, республиканың оңтүстігіндегі тамақ өнеркәсібінің жаңа құрылыстары Украинаның 14 қант зауытының құрал-жабдықтарын алды. Балқаш мыс қорыту кешенінің қуаты Владимир облысындағы Кольчугин қаласының түсті прокат зауытының техникаларын меңгеріп, оны іске қосқан соң елеулі түрде артты. Түсті металл және отын-энергетика өнеркәсібінің жаңа кәсіпорындары салына бастады. Жалпы соғыс жылдарында Қазақстанға 300-ден астам көшіріліп әкелінген зауыт орналастырылып, жұмыс істеді. Тасып әкелінген кәсіпорындардың техникалық бөлшектері салынып жатқан нысандарды аяқтау үшін пайдаланылды.

Өте қысқа мерзім ішінде эвакуацияланған кәсіпорындарды тиісті өндірістік алаңдармен және адамдарды тұрмыстық жағдайлармен қамтамасыз ету, майданға қажетті өнімдер өндіруді жолға қою керек болды. Майданға жақын аймақтардан адамдарды эвакуациялау көптеген қиындықтар әкелді. Қалаларда тұрғын үй мәселесі асқынып кетті. Республикада барлығы 93 153 ата-анасыз қалғандар балалар үйіне орналастырылды. 1941–1945 жылдары қазақстандықтар 4 мың кәмелетке толмаған баланы қамқорлыққа алған. Атап айтқанда, Республика Компартиясының екінші хатшысы Жұмабай Шаяхметов пен жұбайы Майнұр екеуі Харьков облысынан келген украин баласы Володя Мальконы асырап алған. Қалалардағы соғысқа дейінгі тұрғын үй проблемасы одан әрі шиеленісе түсті. Ел үшін ауыр болған осы жылдардың өзінде

<div style="border:1px solid #ccc; padding:10px; margin:10px 0; background:#f9f9f9;">
<strong>Анықта!</strong><br>
Қазақстан аумағына адамдарды эвакуациялау кезінде қандай қиындықтар орын алды?
</div>

<div style="border:1px solid #ccc; padding:10px; margin:10px 0; background:#f9f9f9;">
<strong>Картамен жұмыс</strong><br>
Картадан майдан қажетіне арналған өнімдер шығаратын ірі кәсіпорындарды анықта.
</div>

<p style="text-align:right;">157</p>

END OF PAGE: 157
START OF PAGE: 158
ҰЛЫ ОТАН СОҒЫСЫ

![Map showing regions and resources](https://user-uploaded-image-placeholder)

**Legend:**

- Орал (Oral) — Өнеркәсіп құрал-жабдықтарын эвакуациялау пункттері (Industrial equipment evacuation points)
- Теміржол (Railway)
- Теңіз жолдары (Sea routes)
- Мұнай кен орындары (Oil fields)
- Көмір кен орындары (Coal fields)
- Түсті металлургияға қажетті шикізаттар өндірілген орындар (Places where raw materials for non-ferrous metallurgy are produced)

**Geographical and place names on the map:**

- Орал (Oral)
- Ақтөбе (Aktobe)
- Гурьев (Guryev)
- Орынбор (Orynbor)
- Магнитогорск (Magnitogorsk)
- Троицк (Troitsk)
- Қостанай (Kostanay)
- Темір (Temir)
- Мақат (Makat)
- Доссор (Dossor)
- Сагыз (Sagyz)
- Құлсары (Kulsary)
- Қосшағыл (Koshagyl)
- Форт-Шевченко (Fort-Shevchenko)
- Торғай (Torgay)
- Шалқар (Shalkar)
- Арал (Aral)
- Қазалы (Kazaly)
- Жосалы (Zhosaly)
- Қызылорда (Kyzylorda)

**Bodies of water:**

- Каспий Теңізі (Caspian Sea)
- Арал Теңізі (Aral Sea)

**Regions:**

- ҚАЗАҚ (Kazakh)
- ӨЗБЕК КСР-і (Uzbek SSR)
- ТҮРІКМЕН КСР-і (Turkmen SSR)

**Page number:** 158



END OF PAGE: 158
START OF PAGE: 159
ЖЫЛДАРЫНДАҒЫ ҚАЗАҚСТАН

![Map of Kazakhstan](https://user-images.githubusercontent.com/)

| Символдар | Түсініктеме |
|-----------|-------------|
| ![Химия өнеркәсібіне арналған шикізаттар өндірілген орындар](https://user-images.githubusercontent.com/) | Химия өнеркәсібіне арналған шикізаттар өндірілген орындар |
| ![Машина құрастыру және металл өңдеу](https://user-images.githubusercontent.com/) | Машина құрастыру және металл өңдеу |
| ![Түсті металлургия](https://user-images.githubusercontent.com/) | Түсті металлургия |
| ![Химия және мұнай өңдеу өнеркәсібі](https://user-images.githubusercontent.com/) | Химия және мұнай өңдеу өнеркәсібі |
| --- | Қазақстан Республикасының қазіргі шекарасы |
| --- | Мемлекеттік шекара |

159

END OF PAGE: 159
START OF PAGE: 160
тұрғын үй құрылысы жалғастырла берді. 1941–1945 жылдары жалпы көлемі 3 317 мың шаршы метр тұрғын үйлер пайдалануға берілді.  
2. Қазақстан – майдан арсеналы. 1941–1945 жылдары республика қорғасын, мыс қорыту, полиметалл және мыс рудаларын өндіруде жетекші орын алды. Барланған кен орындарының негізінде металл өндіру, байыту мен қорыту кәсіпорындары салынды (Шығыс Қоңырат молибден, Жезді марганец, Донской хромит кеніштері (рудниктері), Ақшатау молибден-вольфрам, Текелі полиметалл, Өскемен қорғасын-мырыш комбинаты т.б.). Осының арқасында Қазақстан Одақтағы молибден мен марганец, висмут, полиметалл рудаларының басым бөлігін өндірді. Сөйтіп, Қазақстан 1941–1945 жылдардағы Ұлы Отан соғысында КСРО-ның аса ірі майдан арсеналына айналды.  
Соғыс кезіндегі он оқтың тоғызы Қазақстанда өндірілген қорғасыннан құйылды. 1941–1945 жылдары Шымкент және Лениногор зауыттарында 563 036 тонна қорғасын қорытылды. Майдан қызып тұрған кезде республика қара металлургиясының «тұңғышы» – Ақтөбе ферроқорытпалар зауыты іске қосылды.  
Соғыс жылдарында республиканың қара металлургиясы ойдағыдай дамыды. Донбасты фашистер басып алғанда Қарағанды көмір кеніші соғысқа қажетті отынның 65 пайызын өндірді. Қарағанды шахтерлері төрт жыл ішінде (1942–1945) 34 млн тонна көмір қазды. Майданға 887,9 мың тонна мұнай жөнелтілді.  
Республика жеңіл өнеркәсіп өнімдері бойынша Одақта РКФСР-ден кейін екінші орынға шықты. Қызыл Армия жауынгерлерін киім-кешекпен, азық-түлікпен қамтамасыз етуде республиканың жеңіл және тамақ өнеркәсібінің кәсіпорындары қыруар жұмыстар атқарды.  
Қару-жарақ, көлік, киім-кешек, азық-түлікті майданға жылдам жеткізу мақсатында қысқа мерзімде Қандыағаш–Орск, Жамбыл–Шолақтау, Талдықорған–Текелі теміржол желілері тартылды. Соның нәтижесінде шикізат көздері өнеркәсіп ошақтарымен жалғасты. 1942 жылы Алматыда құрылысы басталған вагон жөндеу зауыты соғыстың соңына таман пайдалануға берілді.  
Құрылыстың қарқын алуына орай Теміртау, Текелі, Жезді, Шығыс Қоңырат, Ақшатау, Макин секілді жаңа қалалар мен жұмысшы поселкелері бой көтерді. Қазақстандағы қалалар саны 5-ке, поселкелер саны 35-ке өсті. Соғыстың соңғы жылдарында еліміз фашизмнен зардап шеккен 45 аудан мен 12 қаланы қамқорлыққа алды.  
Қазақстан мұнайының да маңызы аз болған жоқ. Жұмыс істеп тұрған «Ембімұнай» тресіне 4 жаңа мұнай кәсіпшілігі, ондаған бұрғылау скважи-  

160

END OF PAGE: 160
START OF PAGE: 161
налары қосылды. Гурьев мұнай өңдеу зауыты жұмыс істей бастады. Соғыс жылдары республика мұнай өндіруді 40%-ға дейін арттырды. Электрстанциялар жүйесі Солтүстік Қазақстан мен Қарағанды облыстарындағы энергетиканың жаңа нысандарымен толықты.

_Соғыс жылдары жалпы 460 зауыт, фабрика, кеніш, шахталар мен жеке өндіріс орындары, солардың қатарында эвакуацияланған кәсіпорындар салынды._ Теміржол құрылысы жалғасты. 1942–1943 жылдары Мақат–Орск, Ақмола–Магнитогорск желісінің құрылысы аяқталды.

Республикада танкілер мен ұшақтар жасау үшін қаржы жинау қозғалысы жүргізілді. 1941 жылы күзде БЛКЖО (Бүкілодақтық Лениндік Коммунистік Жастар Одағы) атындағы танк колоннасын құруға қаржы жинау басталды. Қазақтың белгілі балуаны, әлем чемпионы Қажымұқан Мұнайтпасұлы жеке қаражатынан қорға 100 мың сом өткізді. 1942 жылы армия қазақстандық комсомолдардан 45 жаңа танк алды. 1942–1943 жылдары халықтан жиналған қаржыға 10 танк колоннасы, бірнеше авиация эскадрильясы, торпедалық катерлер мен жеке ұшақтар жасалды. _Соғыс жылдары Қазақстан халқы әскери техника жасауға 480,3 млн сом қаржы қосты. Қазақстан еңбекшілері өздерінің жеке қаражатынан майдан қорына 4,7 млн сом ақша, 2 млн дана жылы киім, 1600 вагон сыйлық жөнелтті._

Елдің қорғаныс қабілеті армияны киім-кешек, азық-түлікпен жабдықтаумен де анықталды. Соғыс мұқтаждықтарын қанағаттандыруға жеңіл және тамақ өнеркәсібінің өндіріс орындары да бейімделді. Жеңіл өнеркәсіпте тігін, тоқыма, тері, аяқкиім салалары жылдам дамыды. Соғыс жылдары 500-дей дивизия солдаттары жазғы киім-кешекпен, 70 дивизия шинельдермен, 67 дивизия қысқы аяқкиіммен, 59 дивизия жылы киімдермен, 25 дивизия шолақ тондармен қамтамасыз етілді. Бүтіндей алғанда республика өнеркәсібі өндірісі соғыс жылдары жоғары қарқынмен өсті. Бұл нәтижелерге қажырлы еңбектің арқасында қол жеткізілді. Республика индустриясының одан ары дамуы, оның жаңа, әсіресе жетекші салаларының пайда болуы Қазақстанды майданның қуатты арсеналына, маңызды экономикалық аудандардың біріне айналдырды.

### 3. Еңбекшілердің тылдағы ерен еңбегі.
Ұлы Отан соғысы жылдарында майданды ауылшаруашылығы өнімдерімен қамтамасыз етуде Қазақстанның рөлі мен маңыздылығы артты.

Соғыс жылдарында Қазақстанның жұмысшы күшінің елеулі бөлігін арнайы қоныс аударғандар құрады. Соғыс басталған кезде олардан еңбек армиялары құрылды. Бұл армия қатарында 200 мыңнан астам қазақтар болды. Олардың едәуір бөлігі республикадан тыс жерлерде: Оралдағы зауыттарда, Сібірдегі шахталарда, Мәскеу облысындағы, Нижний Новгородтағы

161

END OF PAGE: 161
START OF PAGE: 162
Шығанақ Берсиев  
Ыбырай Жақаев

зауыттарда және т.б. кәсіпорындарда жұмыс істеді. Қазақстанның майданды ауылшаруашылық өнімдерімен қамтамасыз етудегі рөлі мен маңызы өсті. Соғыс жылдары Қазақстанның ауылшаруашылығы елге соғысқа дейінгі соңғы бес жылда өндірілген өнімнен артық өнім тапсырды.

Ер-азаматтар майданға алынып, бар ауыртпалық егде адамдардың, әйелдер мен балалардың мойнына түсті. Тары өсірудің шебері **Шығанақ Берсиев** (әр гектардан 202 центнер), атақты күрішшілер **Ыбырай Жақаев**, Ким Ман Сам, дәнді дақылдардан мол өнім алғандар М. Сатыбалдина, А. Дацкова, Н. Алпыспаевалардың ерен еңбектерін атап өтуімізге болады.

Малшылар да аянбай еңбек етті. *Қазақстан елдің шығысындағы негізгі малшаруашылығы базасына айналды.* Ұлы Отан соғысы жағдайларында техниканың жоқтығынан миллиондаған бас малды жемшөппен, әсіресе қысқы жемшөптің қосымша қорларымен қамтамасыз ету аса қиын міндет болды. Қазақстанның колхоздары, МТС-тер мен совхоздар майдан қажеттіне 7 416 трактор (негізінен жаңасы), 110 мың жылқы жіберді.

Бұл кезеңде тамақ өнеркәсібі өнімдерін шығару да жоғары қарқынмен өсті. Еңбекке жарамды ер-азаматтардың көпшілігі майданға аттанғандықтан, өнеркәсіптегі әйелдердің үлес салмағы 50%, ал жеңіл және тамақ өнеркәсібінде 80–90%-ды құрады. Әскерге шақыру жасына

----

### Соғыс жылдары Қазақстан маңызының артуы

| Қазақстанның стратегиялық маңызының себептері | |
|-----------------------------------------------|---|
| Орасан зор аумақ | Ауылшаруашылық өндірісі |
| Майданнан шалғайлығы | Кен байлықтарының молдығы |
| Инфрақұрылымның болуы | Малшаруашылығы |

162

END OF PAGE: 162
START OF PAGE: 163
Қазақстан Ұлы Отан соғысы жылдарында

| Қазақстандық жауынгерлердің майдандағы ерлігі               | - 20-дан астам атқыштар дивизиясы мен басқа да құрамалар құрылды.- 1942 жылдың 1 қаңтарына дейін Қазақстаннан армия қатарына 300 мыңдай адам шақырылды.- Соғыс кезінде майданға Қазақстаннан 1 млн 200 мыңнан астам адам шақырылған.                                                                                                                       |
| ----------------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Қазақстан экономикасын соғыс жағдайына бейімдеп, қайта құру | - Қазақстан аумағына 142 ірі өнеркәсіп мекемесі орналасты-рылды.<br/>- Алғашқы бір жылдың өзінде (1941 ж.) 25 кеніш пен шах-та, 11 байыту фабрикасы, 19 жаңа көмір шахтасы, 4 жаңа мұнай кәсіпшілігі іске қосылды.<br/>- 460 зауыт пен фабрика, рудник, шахталар салынды.<br/>- Ұлы Отан соғысында атылған 10 оқтың 9-ы Қазақстанның қорғасынанан құйылды. |
| Еңбекшілердің тұрғдағы ерен ерлігі                          | - Қазақстан колхоздары мен совхоздары майдан қажетіне 7 416 трактор, 110 мың жылқы, 30,8 млн пұт астық, 15,8 млн пұт ет, 11 млн пұт сүт жіберді.<br/>- Халықтан жиналған қаржыға 10 танк колоннасы, бірнеше ұшақтар мен кемелер жасалынды.                                                                                                                 |


дейінгі жасөспірімдер мен жастардың үлесі Қазақстандағы бүкіл жұмысшылардың 35–40%-ын құрады. Еңбек тәртібі қатайып, жұмыс күні ұзартылды, мамандардың тұрақтамауы шектелді, 11 сағаттық 6 күндік жұмыс аптасы енгізіліп, қосымша демалыс жойылды. Тәртіп бұзғандар, кәсіпорыннан кетіп қалғандар 5 жылдан 8 жылға дейін түрмеге қамалып, жа-заланатын болды. Экономиканы басқару әске-риленді, төтенше өкілдер қызметі, азық-түлікті карточкалық жүйемен бөлу енгізілді.

Қазақстан соғыс жылдары қорғаныс маман-дарын дайындаудың орталығы болды. Респуб-ликада майданға жақын қалалардан көшірілген әскери училищелер орналастырылды. Ұлы Отан соғысы тарихының белгілі беттерінің бірі Қызыл Армия үшін тау атқыштарын дайындай-тын арнайы мектептің Алматыға жақын жерде ашылуы еді. Солтүстік Тянь-Шань тауларында орналасқан бұл мектептің беделі мен маңызы

<div style="border:1px solid #000; padding:10px; margin-top:10px; width:300px;">
<strong>Анықта!</strong><br/>
Соғыс жылдары рекордтық өнім алған қандай ауыл ең-беккерлерін білесің?
</div>

<div style="border:1px solid #000; padding:10px; margin-top:10px; width:300px;">
<strong>Шығармашылық тапсырма</strong><br/>
Өз өлкеннен соғыс жыл-дары майданға ірі көлем-де көмек көрсеткен аза-маттарды білесің бе? Олар туралы хабарлама дайын-да.
</div>

163

END OF PAGE: 163
START OF PAGE: 164


өте жоғары болды. Сталинград шайқасынан кейін, барлық майдандарда шабуылдар басталған кезде мектепке тау атқыштарын көптеп даярлау тапсырылды. Бастапқыда шақырылу жасына дейінгі жасөспірімдер, соңынан майдандағы офицерлер, тіпті Карпатқа, Судетке, Трансильвания Альпісіне т.б. таулы аудандарға жіберілетін тұтас бөлімшелер оқытылды.  
Халықтың тылдағы ұлан-ғайыр қажырлы еңбегінің арқасында Қазақстан экономикасы КСРО-ның Екінші дүниежүзілік соғыстағы жеңісін қамтамасыз етуге өзінің лайықты үлесін қосты.

### 4. Екінші дүниежүзілік соғыстың жеңіспен аяқталуы.  
Неміс басқыншыларын кеңес жерінен қуған Кеңес Одағының Қарулы Күштері дүниежүзілік тарихи миссияны – Еуропаны гитлерлік оккупациядан азат етуді жүзеге асыруға кірісті. Румыния мен Болгарияда 387-қазақстандық атқыштар дивизиясы, Югославияда 73-гвардиялық дивизиясы, Ұлы Отан соғысының ірі, шешуші операциясы Берлинді алуға 150-атқыштар дивизиясы қатысты. Шайқас қызып жатқан уақытта офицер Р. Қошқарбаев, қатардағы жауынгер Г. Булатов тіккен қызыл ту рейхстагта желбіреп тұрды.  
Қазақстандық құрамалар Ленинградты қорғауға, Сталинград түбіндегі, Курск доғасындағы шайқастарға, Днепрден өту мен Украина, Белоруссия, Молдова мен Балтық елдерін, Еуропа халықтарын фашистік езгіден азат ету шайқастарына қатысты.  
Фашизммен соғысты жеңіспен аяқтаған Қазақстан жауынгерлері Квантун армиясымен болған ұрыстарға да қатысты. Батырлығы мен ерлігі үшін 2027 қазақстандық ордендермен, медальдармен марапатталды, олардың ішінде 14-і – «Кореяны азат еткені үшін», 234-і «Жапонияны жеңгені үшін» медаліне ие болды.

![Рақымжан Қошқарбаев](./images/raqymzhan_koshkarbaev.jpg)  
Рақымжан Қошқарбаев

<div style="border:1px solid #00aaff; padding:10px; margin:10px 0; max-width:300px;">
  <b>Анықта!</b><br>
  Екінші дүниежүзілік соғыс қандай қорытындымен аяқталды?
</div>

Жеңіс күнін армия қатарында болған, Қазақстанда құрылған 12 дивизия, 3 атқыштар, 1 артиллерия, 1 миномет, 2 авиация полкі, басқа да бірнеше әскери бөлімшелер қарсы алды. Ерлікпен шайқасқан көптеген қазақстандықтар Кеңес Одағының Батыры атағын алды. Б. Момышұлы, Б. Бейсекбаев, Х. Доспанова т.б. қазақстандық батырлар соғыстан кейінгі кезеңде марапатталды.  
1945 жылы 8 мамырда Берлинде гитлерлік Германия сөзсіз тізе бүгу Актісіне қол қойды. 9 мамырда Ұлы Отан соғысы жеңіспен аяқталды.

164

END OF PAGE: 164
START OF PAGE: 165
Сол жылдың 2 қыркүйегінде американалық «Миссури» линкорының бор­тында милитаристік Жапонияның сөзсіз тізе бүгуі жөніндегі Актіге қол қойылды. Жапонияның сөзсіз тізе бүгуімен (капитуляция) Екінші дүниежүзілік соғыс та аяқталды.

1. Соғыс жылдары Қазақстанға көшірілген зауыт-фабрикалар республиканың ур­бандалу үдерісіне септігін тигізді ме?  
2. Соғыс жылдары Қазақстанда қанша өндірістік нысан іске қосылды?  
3. «Қазақстан – майдан арсеналы» атты тақырыпта 150-200 сөзден тұратын шағын эссе жазыңдар. *Тірек сөздер:* арсенал, техника, зауыт, тыл, дивизия, қорғасын, майдан, соғыс.

### Шығармашылық тапсырма. Ұғымдарды мағынасына сай сәйкестендіріңдер.

| 1. | Тыл         | A) елдің қарулы күштері мен экономикасын соғыс мұқтаж­дықтарын қамтамасыз ету үшін жүргізілетін іс-шаралар |
| -- | ----------- | ---------------------------------------------------------------------------------------------------------- |
| 2. | Майдан      | Ә) соғыс қимылдары жүріп жатқан аймақ                                                                      |
| 3. | Мобилизация | Б) соғыс қимылдары жүріп жатқан ауданнан тыс, ішкері аймақ                                                 |
| 4. | Арсенал     | В) соғыс қимылы жүріп жатқан жерден халықты, өндіріс орын­дарын, әртүрлі бағалы заттарды тылға көшіру      |
| 5. | Эвакуация   | Г) күш-қуат, қару-жарақ, оқ-дәрі, әскери жабдық қоймасы                                                    |


### Шығармашылық тапсырма. Ақпараттардың ақиқат немесе жалған екендігін анықтаңдар.

| Жұмыс орнында тәртіп бұзғандар, кәсіпорыннан кетіп қалғандар 3 жылдан 7 жылға дейін түрмеге отырғызылды. |   |
| -------------------------------------------------------------------------------------------------------- | - |
| Соғыс жылдары республика мұнай өндіруді 60%-ға дейін арттырды.                                           |   |
| Соғыс жылдары Ақтөбе ферроқорытпа зауыты іске қосылды.                                                   |   |
| 1945 жылы 9 мамыр – Екінші дүниежүзілік соғыс аяқталған күн.                                             |   |
| 14 қазақстандық «Жапонияны жеңгені үшін» медаліне ие болды.                                              |   |
| 1942–1943 жылдары Ақмола-Магнитогорск теміржол желісінің құрылысы аяқталды.                              |   |
| Ұлы Отан соғысы жылдары Қазақстан КСРО-ның ірі индустриялық аймағына айналды.                            |   |
| Қазақстан аумағында кен байлықтарының мол болуы республика­ны стратегиялық маңызды етті.                 |   |


<p style="text-align:right;">165</p>

END OF PAGE: 165
START OF PAGE: 166
```markdown
* Арсенал – қару-жарақ, оқ-дәрі, әскери жабдық қоймасы.  
Ресурс – қор, елдің сарқылмас қоры.  
Сөзсіз тізе бүгу (капитуляция) – жеңілген соғыушы мемлекеттің қарулы қарсылықты тоқтатуы мен жеңімпаз мемлекетке қарулы күштерін тапсыруы.  
Эвакуация – көшіру, соғыс жағдайында кәсіпорындарды тылға көшіру.  

**Жақаев Ыбырай** (1891–1981) – әйгілі күріш өсіруші. Күріш өсіруде «Жақаев агротехникасы» деп аталатын тәсілін енгізген.  
**Берсиев Шығанақ** (1881–1944) – әйгілі тары өсіруші. Тарының әр гектарынан 1943 жылы 202 центнерден өнім жинады.  

### Шымкенттің М. И. Калинин атындағы Ленин орденді қорғасын зауыты ұжымы митингісінің қарары  
*1941 жылғы 22 маусым*  

Отанымызға фашистік Германияның қарақшылықпен шабуыл жасауы туралы Серікбаев жолдастың хабарын тыңдай келіп, М. И. Калинин атындағы Ленин орденді қорғасын зауытының ұжымы үкіметіміздің Кеңес Одағына фашистік Германия шабуылына байланысты болуы мүмкін зардаптар үшін барлық жауапкершілік Германияның фашистік үкіметіне жүктелетінін туралы мәлімдемесін қуаттайды.  
Біз өзімізге соғысты әлсіз елдерді ішинара жеңуіне байланысты ар-ұяттан жұрдай болған Германияның қаңқұмар әміршілері тобының танып отырғанын жақсы білеміз.  
Біз даңқты Қызыл Армиямыздың, Әуе және Әскери-Теңіз Флотымыздың асып-тасыпған агрессорға күйрете соққы беретініне күмәнданбаймыз.  
Біз үкіметтің кез келген тапсырмасын орындауға әзір нағыз патриоттар ретінде бәріміздің бір кісідей үкіметімізді, өзіміздің Коммунистік партияны, өз Отанымызды қорғауға жұмыла шығатынымызға сендіреміз. Біз барлық жұмысшыларды ұйымшылдыққа, тәртіп пен қырағылыққа шақырамыз.  
Біз құтырынған фашистік төбеттердің басына борлату үшін қазір қорғасының қандай қажет екенін ұғынамыз. Сондықтан біз зауытымыздың бұрынғыдан да жақсы жұмыс істеп, қорғасынды үкіметіміз қанша талап етсе, сонша беруі үшін өзіміздің еңбегімізді, білімімізді, ал егер қажет болса, өмірімізді де адал әрі жанқиярлықпен қиямыз.  
Біз жауды жеңетінімізе кәміл сенеміз, өйткені шындық біздің жағымызда. Кеңес халқы үкіметіміз бен Коммунистік партия төңірегіне қазір бұрынғы қай кездегідей болса да берік топтаса түсуде.  
Жау жойылады.  
Біздің ұлы Кеңес Одағы жасасын!  
Біздің даңқты Қызыл Армия, Әскери-Теңіз және Әуе Флоты жасасын!  

*«Правда Южного Казахстана» газеті. 1941, 23 маусым*  

❓ Зауыт ұжымын қандай мақсат өзара тығыз топтастырды?  
```

END OF PAGE: 166
START OF PAGE: 167


# Тест тапсырмалары

1. Соғыс жылдары Қазақстан одақтағы өндірілген қорғасының ... берді:  
А) 90%  
Ә) 50%  
Б) 45%  
В) 85%

2. Қазақстан халқы әскери техника (танк колонналары мен авиация эскадри-льяларын) жасауға жинаған қаржы сомасы:  
А) 480,3 млн сом  
Ә) 515 млн сом  
Б) 392,5 млн сом  
В) 420 млн сом

3. «Жапонияны жеңгені үшін» медаліне ие болған қазақстандықтар саны:  
А) 14  
Ә) 345  
Б) 156  
В) 234

----

## §33–34.  
# Ұлы Отан соғысы жылдарындағы Қазақстанның мәдениеті

**Зерттеу сұрағы:** Соғыс жылдарындағы Қазақстанның мәдени жетістіктері қандай болды?  
**Бүгінгі сабағымызда** соғыс жылдарындағы өнер мен әдебиеттің халық рухын көтерудегі маңызына баға береміз.

### Тірек сөздер:

| Қазақша          | Орысша           | Ағылшынша    |
|------------------|------------------|--------------|
| Кинематография   | Кинематография   | Cinema       |
| Патриотизм       | Патриотизм       | Patriotism   |

----

### Тақырыпқа шығу:  
1. Сурет қай жерде түсірілген?  
2. Суреттен не байқадыңдар?

![Image of a group of people gathered outdoors, some in traditional clothing, others in military uniform, with a woman standing elevated addressing the crowd.](image)

167

END OF PAGE: 167
START OF PAGE: 168
# 1. Ғылым мен мәдениет — майданға.

Ғылым және өнер адамдардың шығармашылық еңбегі майдандағы кеңестік әскерлердің ерлігімен, жұмысшылар және колхозшылардың тылдағы даңқты істерімен қатар, Ұлы Отан соғысының ерлік тарихына өзіндік жарқын із қалдырды. **Бұл кезеңдегі әдебиеттің негізгі тақырыбы патриотизм, Отанды қорғауға арналды.** Ә. Тәжібаев, З. Шашкин, Қ. Аманжолов, Ә. Сәрсенбаевтың шығармалары көпке белгілі болды. Бірқатар жазушылар мен ақындар қолдарына қару алып, Отан қорғау үшін соғысқа аттанды. Соғыстың алғашқы күндерінен бастап-ақ 100-ге жуық ақын мен жазушы майданға кетті. А. Жұмағалиев, Б. Бұққышев, В. Чугунов ерлікпен қаза тапты. Олар майдандас жауынгерлерге батырлықтың үлгісін көрсетіп, өздерінің шығармашылығымен жауға қарсы соғысқа рухтандырды. Бұлардың қатарында Д. Снегин, Д. Әбілев, Ж. Сайн, Қ. Әбдікәдыровтар болды. Соғыс жылдары дарынды жастар Ж. Молдағалиев, Ә. Нұрпейісов, С. Мәуленов, Б. Момышұлы әдебиетке жауынгерлік рух, шығармашылық серпін берді.

Қазақстан өнер шеберлерінің бригадалары майданға аттанды. Госпитальдарда, шақыру пункттерінде, шекаралық заставаларда мыңнан астам концерт берді. Халық әртісі, Халық Қаһарманы **Роза Тәжібайқызы Бағланова** соғыс жылдарында концерттік бригада құрамында болып, майдандағы жауынгерлер алдында ән айтып, өнер көрсетті. Оның репертуарында кезіндегі КСРО және шетел халықтарының (моңғол, чех, венгер, қытай, корей, үнді, швед т.б.) әндері болды.

Алматыда Орталық біріккен киностудия «Екі жауынгер», «Майдан», «Ол Отанын қорғайды», «Күт мені» және басқа да миллиондаған адамдардың азаматтық қалыптасуына, оларды патриотизмге тәрбиелеуге үлкен ықпал жасаған, адамдарды жеңіске үміттендірген тамаша кинолар түсірді. Соғыс жылдарында Қазақстанда ұлттық көркемсурет өнерінің дамуына зор үлес қосқан Украина, Белоруссия, Ленинград және Мәскеуден келген суретшілер жұмыс істеді.

Осы уақытта республикада жоғары оқу орындарының саны артты. 1943 жылы Шет тілдері педагогикалық институты, Шымкент құрылыс материалдары технологиялық институты, 1944 жылы Алматыда Кон-

----

### Анықта!

Соғыс жылдары майдандағы жауынгерлерге мәдени қызмет көрсететін бригадалар неліктен көптеп құрылды?

----

![Роза Бағланова](image_path)  
*Роза Бағланова*

END OF PAGE: 168
START OF PAGE: 169
Қазақстан өнер шеберлерінің майдан жауынгерлеріне концерт қоюы

![Қазақстан өнер шеберлерінің майдан жауынгерлеріне концерт қоюы](https://user-images.githubusercontent.com/)

серватория және Қазақ мемлекеттік қыздар педагогикалық институты ашылды. Бұл оқу орындарының ғылыми-педагогикалық кадрларын қоныс аударғандар, репрессияға ұшыраған ғалымдар және педагогтер құрады.  
Ұлы Отан соғысы жылдарында Алматы қаласы Кеңес Одағының мәдени-экономикалық орталықтарының бірі саналды. Алматыда 15 жоғары оқу орындары мен техникумдар, 20-ға жуық ғылыми зерттеу институттары болды. Соғысқа дейінгі білім беру мекемелерінің қатарына 4 жаңа жоғары оқу орны қосылып, онда оқитындардың саны 15 мыңға дейін өсті.  

**2. Музыкалық мәдениет пен театр.** Қазақ халқының музыкалық мәдениетінде үлкен жетістіктерге қол жеткізілді. Қазақстан композиторлары 300-ден астам музыкалық шығармалар: опералар, симфониялар, әскери-патриоттық әндер жазды. Соғыс жылдарында опера өнері дами түсті. 1942 жылы Е. Брусиловскийдің «Гвардия, алға!», 1944 жылы А. Жұбанов пен Л. Хамидидің «Абай» опералары қойылды. Соғыстан кейінгі жылдарда Е. Брусиловский мен **М. Төлебаевтың** «Амангелді», А. Жұбанов пен Л. Хамидидің «Төлеген Тоқтаров», М. Төлебаевтың «Біржан–Сара» опералары жазылды.

169

END OF PAGE: 169
START OF PAGE: 170
170

**1940 жылы «Көктем» атты алғашқы қазақ балеті қойылды.**  
Ұлы Отан соғысы жылдарында Қазақ музыкалық театрының балетіне Г. Березова жетекшілік етіп, сахнада әлемге әйгілі артистер өнер көрсетті. 1942 жылы маусымда Г. Уланова Алматыда алғаш рет театр сахнасына шықты.  
Республикада жаңа театрлар ашыла бастады. Соғыс қарсаңында Қызылордада Корей музыка-драмалық театры, ал 1944 жылы Алматыда Балалар мен жасөспірімдер театры ұйымдастырылды. Қазақ театры академиялық театрға айналды, бірқатар актерлер республиканың халық және еңбек сіңірген артистері атақтарын алды. Облыстық және көркемөнерпаздар театрларының саны артты. Ш. Айманов, С. Қожамқұлов, Е. Өмірзақов, Қ. Қармысов, Х. Бөкеева сияқты актерлер елге танылды.

![Жамбыл Жабаев](https://user-images.githubusercontent.com/123456789/placeholder.jpg)  
*Жамбыл Жабаев*

### 3. Қазақ әдебиеті.  
Ұлы Отан соғысы жылдарында ақын **Жамбыл Жабаев** халықты жеңіске жігерлендірді. «Ленинградтық өрендерім» өлеңі жау қоршауында қалған қаһарман қаланың қорғаушыларына үлкен рух, сенімді серпін берді. «Өтеген батыр», «Сұраншы батыр» дастандарында халықтың батыр ұлдарының жарқын бейнесі сомдалды. Жамбылдың шығармалары дүниежүзінің қырықтан астам тіліне аударылған.  
Қазақстандық орыс жазушысы Д. Ф. Снегиннің (1912–2006) Ұлы Отан соғысы жылдарында жазылған «Жылдар», «Адалдық» жыр жинақтары мен «Никита Огнивцев», «Алыстағы биіктікте» поэмаларында жауынгерлердің ерлігі, жан дүниесінің байлығы суреттеледі. Жазушы И. П. Шуховтың «Отан», «Майдандағы армия» романдарында халықтар достығы, патриотизм рухы шынайы баяндалады.  
Соғыс жылдары Мәскеу, Ленинград, Киев, Харьков және т.б. қалалардан көркемөнер ұжымдары мен айтулы тұлғалар келді.  
Соғыстан кейінгі жылдар Қазақстан кеңестік әдебиетінің гүлденген кезі болды. М. Әуезов, Ғ. Мұсірепов, С. Мұқанов, Д. Әбілев, Ә. Сәрсенбаев, Ә. Шәріпов, Ә. Әбішев, Ғ. Мұстафин, С. Мауленов қазақ кеңес әдебиетінің танымал шеберлеріне айналды. Әдеби жанр түрі көп болғанымен, тақырыптарды таңдау аясы шектелді. Көркемөнер мен әдебиетті жаңғыртпақ болған өнер адамдарының шығармашылығына шек қойылды. 20–30-жылдардағы қуғын-сүргінге ұшырап, таптық методологияға негізделген әдебиет социалистік құрылыстың тек жақсы

END OF PAGE: 170
START OF PAGE: 171
жақтарын, халықтың социалистік жасампаз өмірін, халықтар достығын, жаңа қоғамдық қатынастарды бейнелейді.

### 4. Қазақ кинoсы.
Соғысқа дейінгі уақытта қазақ кинoсы да қалыптасты. 1934 жылы «Союзкинохроника» тресінің қазақстандық базасы негізінде Алматы кинохроника студиясы құрылды. *1938 жылы «Ленфильм» киностудиясында қазақстандық кинематографистердің алғашқы көркем фильмі «Амангелді» түсірілді.* Амангелді батырды сахна шебері Е. Өмірзақов сомдады. 1941 жылы Мәскеу және Ленинград киностудиялары Қазақстан астанасына қоныс аударып, олар Алматы көркем фильмдер киностудиясымен бірігіп көптеген фильмдер түсірді. Олардың қатарына «Екі жауынгер», «Илья Муромец» және т.б. фильмдерді жатқызуға болады.

Ұлы Отан соғысы жылдарында А. Н. Толстой, С. Маршак, жазушылар М. Зощенко және К. Паустовский, ақын С. Михалков, атақты режиссер С. М. Эйзенштейн, белгілі актерлер Н. Черкасов, М. Жаров, Л. Орлова, М. Ладынина, Н. Крючков, Б. Андреевтер Қазақстан астанасында тұрып, еңбек етті. 1945 жылы Алматы көркем фильмдер киностудиясы тұңғыш рет өз күшімен «Абай әні» фильмін жарыққа шығарды. «Мосфильм» мен «Ленфильм» киностудиялары бөлімшелерінің Алматыда болуы қазақ кино өнерінің дамуына игі әсер етті.

----

1. Соғыс жылдарында өнер майталмандары қандай қызмет атқаруы мүмкін еді?  
2. Ақын-жазушылардың шығармалары қандай бағытта өрбіді?  
3. «Соғыс қауіпінен Қазақстанға көшірілген киностудиялар қазақ кинематографиясының дамуына негіз болды» деген пікірді 3 мысалмен дәлелдеңдер.  
4. Соғыс жылдары зауыт-фабрикалармен бірге көшірілген халықтар мен жергілікті халықтың мәдени араласуы неге әкелді?  

**Шығармашылық тапсырма.** Соғыс жылдарындағы ақын-жазушылар мен өнер қайраткерлерінің қоғамдық-мәдени өмірдегі рөліне баға беріңдер.

| Ақын-жазушылар | Артистер | Композиторлар |
| -------------- | -------- | ------------- |
|                |          |               |


<p style="text-align:right;">171</p>

END OF PAGE: 171
START OF PAGE: 172


# Шығармашылық тапсырма.  
Соғыс жылдарындағы қазақ мәдениетіне оң немесе теріс ықпал еткен факторларды атаңдар.

| Қазақ әдебиеті |   |
| -------------- | - |
|                |   |
| Театр, музыка  |   |
|                |   |
| Кино өнері     |   |
|                |   |


----

**Кинематография** – кинофильмдерді шығару және оны көпшілікке көрсету ісімен шұғылданатын өнердің бұқаралық түрі.  
**Патриотизм, отансүйгіштік** – адамның Отанынa, туған еліне, оның тарихы мен тіліне, салт-дәстүрі мен мәдениетіне деген сүйіспеншілік сезімі.

----

**Жабаев Жамбыл** (1846–1945) – қазақтың халық поэзиясының жыр алыбы.  
**Мүсірепов Ғабит** (1902–1985) – Қазақстанның халық жазушысы, Социалистік Еңбек Ері, Қазақ КСР ҒА-ның академигі, қазақ әдебиетінің негізін салушылардың бірі.  
**Мұстафин Ғабиден** (1902–1985) – жазушы, журналист, қоғам қайраткері, Қазақстанның халық жазушысы, Қазақ КСР Ғылым академиясының корреспондент-мүшесі.  
**Мұқанов Сабит** (1900–1973) – Қазақстанның халық жазушысы, қоғам қайраткері, қазақ кеңес әдебиеті негізін салушылардың бірі.  
**Әуезов Мұхтар Омарханұлы** (1897–1961) – Қазақстанның халық жазушысы, қоғам қайраткері, Қазақ КСР ҒА-ның академигі, филология ғылымдарының докторы, профессор, Лениндік және КСРО Мемлекеттік сыйлықтарының иегері.  
**Төлебаев Мұқан** (1913–1960) – белгілі композитор, КСРО халық әртісі, Қазақ КСР-інің еңбек сіңірген өнер қайраткері.

----

## Тест тапсырмалары

1. 1940 жылы қойылған алғашқы қазақ балеті:  
   А) «Біржан–Сара»

END OF PAGE: 172
START OF PAGE: 173
§35–36. Қазақстан аумағына күштеп қоныс аударылған ұлттар

**Зерттеу сұрағы:** Қазақстан қалай депортацияланған халықтардың өлкесіне айналды?

**Бүгінгі сабағымызда** демографиялық өзгерістердің себептері мен салдарын анықтаймыз.

**Тірек сөздер:**

| Қазақша       | Орысша         | Ағылшынша       |
|---------------|----------------|-----------------|
| Депортация    | Депортация     | Deportation     |
| Этнос         | Этнос          | Ethnos          |
| Репатриация   | Репатриация    | Repatriation    |

**Тақырыпқа шығу:**

1. Суретте қандай оқиға бейнеленген?  
2. Басқа ұлттар неге Қазақстан аумағына күштеп қоныс аударылды?

![Image showing people lined up, likely deportation or forced migration scene]

----

### 1. Жер аударудың себептері және басталуы.

Кеңестік билік «халық жауларын» жоумен тоқталып қана қоймай, ол тұтас этникалық қауымдастықтарды өздерінің тұрған жерлерінен күштеп қоныс аударды. Террорлық әдістерді кеңінен қолданды. Күштеп қоныс аудару үдерісі 1920 жылдардан басталған еді. Халықтарды тарихи атамекенінен күштеп жер аударуға **этностық** және әлеуметтік-таптық белгілер, саяси мүдде негіз етіп алынды. 1920–1930 жылдары КСРО-ның орталық аудандарынан Сібірге, Орта Азияға, Қазақстан аумағына әртүрлі топтар мен этнос өкілдері жаппай көшірілді. 1936 жылы Кеңес Одағының батыс өңірінен 45 мыңдай поляк пен украиндер Қазақстанға жер аударылды. Басым көпшілігі Солтүстік Қазақстанға көшірілді. Оларға «халық жаулары», «жағымсыз элемент», «сенімсіз халықтар», «шпион» т.б. жалған айыптар тағылды. Сонымен қатар жер аударудың тағы бір себебі ел аумағының халық аз қоныстанған жерлерін игеру болды.

173

END OF PAGE: 173
START OF PAGE: 174
174

Тоталитаризм жылдары республиканың 1,8 млн азаматы мәжбүрлі түрде босқындар қатарына қосылды. 150 мың діни қызметкер мен олардың отбасы мүшелері саяси қуғын-сүргінге ілікті.

<div style="border:1px solid #007B8A; padding:10px; margin:10px 0; max-width:300px;">
<b>Ойлан!</b><br>
Жер аударылғандардың бірі неліктен корейлер болды?
</div>

## 2. Жер аудару барысы.

Күштеп жер аударылғандардың бірі – Қиыр Шығыстағы кеңестік корейлер. 1937 жылы Қазақстанға бұл этностың 100 мыңнан астам өкілі қоныс аударылды. 1940–1941 жылдары 200 мыңдай поляктар Қазақстан аумағына орналастырылды. Мұнда мемлекеттік шегараның қауіпсіздігін қамтамасыз ету деген желеу негіз етіп алынды.

1937 жылы КСРО-ның оңтүстік және шығыс шегарасынан халықтарды көшіру басталды: оңтүстік шегарадан күрд, армян және месхет түріктері жер аударылды. Соңғылары Алматы және Түркістан облыстарына қоныстандырылды. Күрдтер – 3101, армяндар мен түріктер 2788 адам еді. Олардың басым бөлігі «әкімшілік жер аударылғандар» ретінде орналастырылды. Екінші дүниежүзілік соғыстың басталуымен Қазақстанға өзге халықтарды көшіру кеңінен жүргізілді.

1941 жылы тамыз айында КСРО Жоғары Кеңесі Төралқасының «Еділ жағалауында тұратын немістерді көшіру туралы» жарлығы шықты. Осы жарлыққа сәйкес күзде Еділ бойынан 1 млн 120 мыңдай немістер көшіріліп, оның 440 мыңы Қазақстан аумағына орналастырылды. Неміс автономиялы облысы жойылды. Олар негізінен Ақмола, Солтүстік Қазақстан және Павлодар облыстарына қоныстандырылды.

1943–1944 жылдары Солтүстік Кавказ халқы да жер аударылды. Олардың ішінде Қазақстанға депортацияланған қарашайлар – 45,5 мың адам, балқарлар – 25 мың, шешендер мен ингуштар 406 мың болды. Сондай-ақ Қазақстанға қалмақтар, ирандықтар, қырым татарлары, месхет түріктері, гректер т.б. көшірілді.

1936–1943 жылдарда республикаға барлығы 1 млн 250 мың адам күштеп депортацияланды.

<div style="border:1px solid #007B8A; padding:10px; margin:10px 0; max-width:300px;">
<b>Ойлан!</b><br>
Арнайы қоныстанушылар неге қатаң бақылауға алынды?
</div>

## 3. Арнайы қоныстанушыларды орналастыру және олардың құқықтық жағдайлары.

Жер аударылған халыққа арнайы қоныстанушылар мәртебесі берілді. Адамдардың басым көпшілігі жолда аштық пен суықтан және аурудан көз жұмды. Әсіресе еңбекке жарамсыз қарттары, мүгедек адамдары және кішкене балалары бар отбасылар зардап шекті, олардың арасында өлім-жітімге ұшырағандар көп болды.

END OF PAGE: 174
START OF PAGE: 175
Арнайы қоныстанушылар тұруға бейімсіз баспана­ларға, біразы жазғы шатырларға орналастырыл­ды. Олардың жылы киімдері мен аяқкиімдері, азық­түліктері жетіспеді. Жұқпалы аурулардың тарауы жиі орын алды.

Арнайы қоныстану тәртібі еркін жүріп-тұруға шек қойды. Қашқаны үшін 20 жылға дейінгі мер­зімге жазаны өтеу қылмыстық жауапкершілігі белгіленді. Олар құқық қорғау органдарының есе­бінде тұрды, онда отбасы құрамындағы кез келген өзгерістер туралы хабарланатын. Моралдық және тұрмыстық қиындықтарға қарамастан, қоныс ауда­рушылар жергілікті тұрғындардың қолдауын сезін­ді. Қазақтар арнайы қоныстанушыларды үйлеріне тұруға жиі алып, соңғы бір тілім нандарымен бөлісті. Қазақ халқы оларды жылы қабылдап, мейірімділік танытты. Баспана, азық-түлік, киім-кешек­пен көмектесті. Қуғын-сүргінге ұшыраған халық өкілдері қазақ жерінде екінші Отанын тапты. Солардың бірі белгілі жазушы Герольд Бельгер Солтүстік Қазақстандағы Есіл өзені жағасында орналасқан шағын ауылға көшірілген неміс отбасында өсті.

Арнайы қоныстандырылғандар еңбек армиясына шақырылады. Олар Орал мен Сібірдің стратегиялық мәні бар құрылыс нысандарында еңбек етті. Қазақстанда еңбек армиясына қатысушылардың жұмыс күші тау-

![Герольд Бельгер](image)

![Күштеп жер аударылғандар](image)

175

END OF PAGE: 175
START OF PAGE: 176
кен қазу және мұнай өндіру кәсіпорындарында, теміржол құрылысында пайдаланылды. Еңбек армиясындағы жұмысшылар саны 700 мың адамға жетті. Басым бөлігін КСРО-ның ІІХК лагерлері жанындағы жұмыстарға жіберілген неміс халқы құрады. Онда олар жұмысшылар колоннасына алынды және қатаң күзетуде болды. 1946 жылдың соңына қарай еңбек армиясына 121 459 неміс жұмылдырылды.

> **Анықта!**  
> КСРО-дан басқа елде халықты күштеп жер аудару үдерісі болды ма?

Халықтарды шалғай аудандарға жер аудару оларды бұрынғы тұрған жерлеріне қайту құқығынсыз, өмірлік тұрғыда жүргізілді. Зерттеулер дерегі бойынша Қазақстанға Екінші дүниежүзілік соғыс кезеңінде 900 мыңнан – 1 млн 250 мыңға дейін, ал 1954 жылға қарай 2 миллионға жуық адамдар арнайы қоныстандырылған.

> **Анықта!**  
> Қазақ халқы жазықсыз кү­ғын көрген халықтарды қалай қарсы алды?

### 4. Күштеп қоныс аударылған халықтарды ақтау үдерісі.

Сталин қайтыс болғаннан кейін, жер аударылған этностарға қатысты мемлекет саясаты өзгерді. 1950 жылдардың екінші жартысынан бастап ақтау басталды. 1955–1956 жылдары олардан құқықтық шектеулер алынып тасталды. 1957 жылдың ақпанында КСРО-ның Жоғарғы Кеңесі «Балқар, шешен, ингуш, қалмақ және қарашай халықтарының ұлттық автономиясын қалпына келтіру туралы» КСРО Жоғарғы Кеңесі Президиумының жарлығын қабылдады. Бұл халықтар өздерінің тарихи Отанынa қайту (репатриация) мүмкіндігіне ие болды. Бірақ қырым татарлары, түріктер мен немістерге мұндай мүмкіндік берілмеді.

Тарихи әділетсіздікті қалпына келтіру үшін Ресейде 2014 жылы 21 сәуірде «Армян, болгар, грек, қырым татары және неміс халықтарын ақтау шаралары мен мемлекеттік қолдау көрсету туралы» Президент жарлығы шықты. Алайда КСРО ыдырағаннан кейін де құрың-сүргінге ұшыраған халықтарды ақтау ісі толық жүзеге асырылмады.

Жер аудару жылдары Қазақстанның этникалық сипаты түбегейлі өзгеріске ұшырады, қазір елімізде көптеген этнос өкілдері тұрады. Қазақ халқының мейірімділігі, парасат-пайымы мен жоғары рухани адамгершілік қасиеті Қазақстанға көшірілген адамдардың есінде бүгінгі күнге дейін сақталып қалған.

> **Ойлан!**  
> Қазақстан аумағына халықтарды қоныстандыру еліміз­дің демографиялық жағдайына қалай әсер етті?

Мәселен, Ақмола облысы Шортанды ауданына арнайы жер аударылған поляк азаматы А. С. Ставская кейін былай деп еске алады:  
*«Тамыз айының соңында бәрімізді станцияға жинап, тауға арналған вагонға мал сияқты*  

----

176

END OF PAGE: 176
START OF PAGE: 177
тиеді. Азапты жолда екі апта жүрдік. Шортанды ауданының Андреевка селосына әкелді. Есік-терезесі жоқ, сыз жер үйлерге орналастық. Ішер ас пен киімге де жарымдық. Суық пен аурудан көп адамымыз қайтыс болды. Сол 1937 жылғы қыс өте суық еді. 12 шақырым жердегі Бескөл ауылында тұратын жергілікті қазақтар бізге қолдан келген көмегін жасап, аман алып қалды. Осы үшін қазақ халқына өмір бойы ризамыз».

Жер аудару жылдарындағы қайғылы оқиғалар туралы естелік және арнайы қоныстанушыларға қатысты төзімділік пен мейірімділік танытқан қазақ халқына деген алғыс ретінде Қазақстан халқы Ассамблеясы ұсынысымен республикада Алғыс күні (1 наурызда) атап өтіледі.

1. «Депортацияланған халықтарға қазақ халқы сенімсіздікпен қарады» деген пікірмен келісесіңдер ме?  
2. Қазақстанға қандай халықтар депортацияланды?  
3. Арнайы қоныстанушылардың тұрмыс жағдайы қандай болды?  
4. «Халықтарды араластыру, тарихи Отанынан жырақтату «кеңестік халықты» қалыптастырудың әдісі болды» деген пікірге қатысты ойларыңды білдіріңдер.  
5. Төмендегі кестені толтырыңдар.

| Халықтардың қоныс аударуы<br/>Себебі | Халықтардың қоныс аударуы<br/>Салдары |
| ------------------------------------ | ------------------------------------- |
|                                      |                                       |


**Шығармашылық тапсырма.** Депортацияның түрлі салаларда қандай із қалдырғанын анықтап, ойларыңды екі мысалмен қорытындылаңдар.

| Саяси сала        | Әлеуметтік сала   | Мәдени сала       |
| ----------------- | ----------------- | ----------------- |
|                   |                   |                   |
| Қорытынды         |                   |                   |
| 1. ...<br/>2. ... | 1. ...<br/>2. ... | 1. ...<br/>2. ... |


**Шығармашылық тапсырма.** «Қазақстанға жер аударылған халықтардың тағдыры» деген тақырыпта шағын эссе жазыңдар.  
*Тірек сөздер:* жер аудару, «халық жаулары», ассимиляция, репатриация, Қазақстан халқы Ассамблеясы.

12-8997

177

END OF PAGE: 177
START OF PAGE: 178
```markdown
- **Депортация** (лат. қуү) – 1920–1940 жылдардағы жаппай қуғын-сүргін кезеңінде КСРО-ның бірқатар халықтарын тарихи мекендеген жерлерінен қуү. Депортация ауыр қылмыстардың қатарына жатады.  
**Репатриация** – қоныс аударылғандарды Отанынa қайтару.  
**Этнос** – халық, ұлыс, ұлт.

- **Бельгер Герольд Карлович** (1934–2015) – жазушы, әдебиет сыншысы, аудармашы. «Алтын асу», «Тас өткел» атты повестер мен әңгімелер жинағында Қазақстанға қоныс аударылған немістердің өмірі туралы айтылады.

----

### КСРО-ның Халық Комиссарлары Кеңесі мен БК(б)П Орталық Комитетінің  
### «Корей халқын Қиыр Шығыс өлкесінің шегаралық аудандарынан көшіру туралы» № 1428-326 қаулысы  
#### 1937 жылғы 21 тамыз

КСРО-ның Халық Комиссарлары Кеңесі мен БК(б)П Орталық Комитеті қаулы етеді:

1. БК(б)П Қиыр Шығыс өлкелік комитетіне, өлкелік атқару комитетіне және Қиыр Шығыс өлкесінің Ішкі істер халық комиссариаты басқармасына Қиыр Шығыстың шегаралық Посьет, Спасск, Шмаков, Постышев, Бикинск, Вязьма, Хабаров, Сүйфүн, Киров, Калинин, Лазо, Свобода, Благовещенск, Тамбов, Михайлов, Архары, Сталин және Блюхер аудандарының барлық корей халқын көшіру және оларды Қазақстанның оңтүстік аумағына, Арал теңізі мен Балқаш ауданына және Өзбек КСР-іне қоныстандыру ұсынылсын. Көшіру Посьет ауданынан және Гродековога жапсарлас жатқан аудандардан басталсын.  
2. Көшіру дереу басталып, 1938 жылы 1 қаңтарға қарай аяқталсын.  
3. Көшірілуге жататын корейлерге көшу кезінде мүлікін, шаруашылық құрал-сайманын және малын әкетуге рұқсат етілсін.  
4. Көшірілетіндерге олардың тастап кеткен жылжымалы және жылжымайтын мүлікі мен егісінің құны өтелсін.  
5. Көшірілетін корейлерге шетелге өту жөнінде тілек білдірсе, кедергі жасалмай, шегарадан өту тәртібін жеңілдетуге мүмкіндік берілсін.  
6. КСРО Ішкі істер халық комиссариаты көшіруге байланысты корейлер тарапынан жасалуы мүмкін күтпеген оқиғалар мен тәртіпсіздіктерге қарсы шаралар қолдансын.

КСРО Халық Комиссарлары Кеңесінің Төрағасы (В. Молотов)  
БК(б)П Орталық Комитетінің хатшысы (И. Сталин)

*Қазақстанға депортацияланған ұлттар: уақыты және тағдыры. Алматы, 1998.*

----

- Корейлер неліктен Қазақстан аумағына көшірілді?
```

END OF PAGE: 178
START OF PAGE: 179
Тест тапсырмалары

1. Қазақстанға күштеп қоныс аударылған немістердің көпшілігі орналастырылған аудандар:

А) Атырау, Орал, Ақтөбе  
Ә) Ақмола, Солтүстік Қазақстан, Павлодар  
Б) Қарағанды, Шығыс Қазақстан, Қостанай  
В) Алматы, Қызылорда  

2. Соғыс жылдары Қазақстанға депортацияланған қарашайлардың саны:

А) 45,5 мың адам  
Ә) 406 мың адам  
Б) 25 мың адам  
В) 100 мың адам  

3. Қоныстану тәртібі мен күштеп қоныстандырылған аумақтан қашқаны үшін қолданылған жаза:

А) Еңбек армиясы қатарына жіберілді  
Ә) Өлім жазасына кесілді  
Б) 20 жылға дейін жазаны өтеу жауапкершілігі  
В) Тарихи Отанынa қайту мүмкіндігінен айырылды  

179

END OF PAGE: 179
START OF PAGE: 180
БЕСІНШІ БӨЛІМДІ ҚАЙТАЛАУ-ПЫСЫҚТАУ ТАПСЫРМАЛАРЫ

# 1. Кестені толтырыңдар.

## Ұлы Отан соғысындағы жауынгерлердің ерлігі

| Ұлы Отан соғысының батырлары | Қандай ерлік көрсетті? |
| ---------------------------- | ---------------------- |
|                              |                        |
|                              |                        |
|                              |                        |
|                              |                        |
|                              |                        |
|                              |                        |


2. Ұлы Отан соғысы жылдарында ғылым мен өнер қандай міндеттер атқарғандығы жайлы айтыңдар.

3. «Қазақстан аумағына депортацияланған халықтар мен этностық топтардың тағдырына күштеп қоныс аударту қалай әсер етті?» тақырыбында зерттеу жұмысын жүргізіңдер.

4. Қаһарман партизандардың бірі туралы шағын эссе жазыңдар.

5. Соғыс жылдары республикамыз майданға қандай көмегін тигізді? Еңбекшілердің тылдағы ерен еңбегі жайлы өз пікірлеріңді білдіріңдер, мысал келтіріңдер.

6. Өздерің тұратын өңірде Ұлы Отан соғысына қатысқан ардагерлер болса, олар туралы хабарлама әзірлеңдер.

180

END OF PAGE: 180
START OF PAGE: 181
ГЛОССАРИЙ

# ГЛОССАРИЙ

**Автономия** (грек. өзін-өзі басқару) – 1) мемлекеттің белгілі бір аймағындағы кең көлемді ішкі басқару; 2) бірыңғай Конституцияның негізінде басқарылатын мемлекеттің бөлінбейтін бөлігі.

**Азамат соғысы** – бір мемлекеттің ішіндегі әлеуметтік күрестің неғұрлым өткір формасы, бір-бірімен жауласаушы жақтардың (азаматтардың) өкімет билігі үшін күресі.

**Азық-түлік салғырты** (1919–1921) – «әскери коммунизм» кезеңіндегі шаруалардың күнкөрісі мен шаруашылық мұқтаждықтарына қажет азық-түлік, астық пен басқа да өнімдердің артық бөлігін нақты бағамен мемлекетке міндетті түрде өткізуі.

**Алаш автономиясы** – 1917 жылғы 5–13 желтоқсанда Орынбор қаласында өткен Екінші бүкілқазақ съезінде құрылған қазақ халқының ұлттық-аумактық мемлекеттік құрылымы (1917–1920).

**Алаш қозғалысы** – XX ғасырдың бірінші ширегіндегі Ресей империясының отарлық билік жүйесіне қарсы бағытталған ұлт-азаттық күресі.

**«Алаш» партиясы** – 1917–1920 жылдардағы қазақтың тұңғыш ұлттық-демократиялық партиясы.

**АЛЖИР (халық жауларының әйелдері мен балаларына арналған Ақмола лагері)** – сталиндік тоталитарлық жүйе кезінде «халық жаулары» саналып, саяси қуғын-сүргінге ұшыраған мемлекет және қоғам қайраткерлері, сонымен бірге қарапайым адамдардың әйелдері мен қыздары жазықсыз жазасын өтеген Ақмола облысындағы лагерь.

**Арсенал** – қару-жарақ, оқ-дәрі, әскери жабдық қоймасы.

**Аспирантура** – жоғары оқу орындарындағы немесе ғылыми-зерттеу мекемелеріндегі ғылыми, ғылыми-педагогикалық қызметке және кандидаттық диссертация қорғауға мамандарды дайындау жүйесі.

**Ассимиляция** – саны аз халықтың ұлттық ерекшеліктерінен айырылып, өзінен басым халықтың құрамына біртіндеп сіңісіп кетуі.

**«Әдебиет танытқыш»** – А. Байтұрсынұлының қазақ әдебиеттану ғылымы мен әдебиет тарихы жөніндегі тұңғыш көлемді еңбегі.

**«Әскери коммунизм»** – Кеңес мемлекетінің Азамат соғысы (1918–1920) жылдарындағы әлеуметтік-экономикалық саясаты.

**«Барбаросса жоспары»** – фашистік Германияның КСРО-ға қарсы басқыншылық соғысы жоспарының құпия атауы.

**«Бесеудің хаты»** – қазақ зиялыларының БК(б)П Қазақ өлкелік комитетінің бірінші хатшысы Ф. И. Голощекке жолдаған хаты (1932 жыл 4 шілде). Бастапқыда И. В. Сталинге арнап жазылған хат қазақ зиялыларының тоталитарлық тәртіпке наразылығының бір көрінісі саналды.

**Бесжылдық жоспар** – Кеңес өкіметінің 1928 жылдан бастап КСРО-ның әлеуметтік-экономикалық дамуын межелеген мерзімді жоспарларының жалпылама атауы.

181

END OF PAGE: 181
START OF PAGE: 182
```markdown
Большевизм – В. И. Ленин бастаған саяси қозғалыс пен саяси ойдың ағымы. РСДЖП II съезінде (1903 ж.) басқарушы органдарды сайлау кезінде В. И. Лениннің жақтастары көпшілік дауысқа ие болып, большевиктер деп атала бастады.  
**Буржуазиялық-демократиялық революция** – әлеуметтік революция. Негізгі мақсаты – феодалдық құрылысты жою, буржуазиялық билікті орнату.  
**ГУЛАГ** – лагерьлердің Бас басқармасы.  
**Дәстүр** – ұзақ уақыт бойы белгілі бір қоғам не әлеуметтік топтарда ұрпақтан ұрпаққа берілетін әлеуметтік және мәдени мұралар жиынтығы.  
**Декрет** (лат. қаулы) – мемлекеттік жоғарғы органдардың заңдық күші бар құжаты (мысалы, Бітім туралы декрет, Жер туралы декрет – 1917 жылы 27 қазанға (9 қарашаға) қараған түні Кеңестердің II съезінде қабылданды).  
**Депортация** (лат. қуұ) – 1920–1940 жылдардағы жаппай қуғын-сүргін кезеңінде КСРО-ның бірқатар халықтарын тарихи мекендеген жерлерінен қуү. Депортация ауыр қылмыстардың қатарына жатады.  
**Десятина** – 1,09 гектарға тең жер аумағын білдіретін өлшем бірлігі.  
**Драма** – өмірдегі шиеленіскен тартыстарды кейіпкерлердің әрекеті арқылы бейнелейтін әдеби жанр.  
**Екінші дүниежүзілік соғыс** – 1939 жылғы 1 қыркүйекте басталған дүниежүзілік соғыс; адамзат тарихындағы ең үрейлі, қатал, апатты соғыс. 1945 жылы 2 қыркүйекте аяқталды.  
**Жазалау шаралары** – кек алудың, жазалаудың түрлері, ақысыз-пұлсыз тартып алу.  
**Жаңа экономикалық саясат** – ХХ ғасырдың 20-жылдарында КСРО-да Азамат соғысы салдарынан қираған ел экономикасына жекеменшік иелерін тартып, адамдардың өз еңбегіне мүдделілігін орнықтыруға бағытталған әрекет. 1921 жылы көктемде РК(б)П 10-съезінде «әскери коммунизм» саясатынан ЖЭС-қа көшу туралы шешім қабылданды. ЖЭС шеңберінде қираған халықшаруашылығын қалпына келтіріп, социализмге өту көзделді.  
**Жекебасқа табыну** (культ личности, лат. табыну) – КСРО-дағы И. В. Сталинге табыну ретінде қалыптасқан, тоталитарлық тәртіптің жеке билігі. Бір адамның көзінің тірісінде тарихи дамудың барысына шешуші ықпал жасайтын рөлін дәріптеу, жеке адамның елді алқалы басқаруды ауыстырып, демократияны жойып, диктаторлық тәртіп орнатуы.  
**Жұмысшы факультеті (рабфак)** – кеңестік елдегі жұмысшы, шаруа жастарын жоғары мектепте оқу үшін даярлайтын факультет.  
**Зиялы (интеллигенция)** (лат. intelligents – ақылды, түсінетін, ойлайтын, парасатты зиялы қауым) – қоғамдағы ғылыми-мәдени құндылықтарды қалыптастырып, дамытатын және тарататын озық ойлы әлеуметтік топ.  
**Индустрияландыру** – 1) ірі, техникасы дамыған өнеркәсіпті, ең алдымен елдің халықшаруашылығындағы жетекші саланың негізі ретінде өндіріс құрал-жабдықтарын өндіретін салаларды құру; 2) (лат. күш салу) өнеркәсіптегі және
```

END OF PAGE: 182
START OF PAGE: 183
шаруашылықтың басқа салаларындағы өндірістік күштерді ұлғайту және экономиканы көтеру мақсатына бағытталған ірі машина жасау өндірісін құру үдерісі.  
**Институт** – жоғары білім беретін, кәсіби мамандар даярлайтын оқу орны.  
**Интервенция** (лат. араласу) – бір немесе бірнеше мемлекеттің басқа мемлекеттің ішкі істеріне күш қолдану арқылы араласуы, оның егемендігін бұзуы.  
**Қадеттер** – конституциялық демократтар. Қоғамның демократиялық құндылықтар негізінде біртіндеп дамуын жақтаушылар.  
**Кинематография** – кинофильмдерді шығару және оны көпшілікке көрсету ісімен шұғылданатын өнердің бұқаралық түрі.  
**Комиссар** – мемлекеттен арнайы өкілдік алған, қызмет бабындағы адам. Кеңес билігі кезіндегі министр.  
**Конференция** – мемлекеттік, қоғамдық, ғылыми т.б. ұйымдар өкілдерінің белгілі бір мәселені талқылап, шешуге арналған мәжілісі.  
**«Қазақ» газеті** – 1913–1918 жылдардағы жалпыұлттық басылым.  
**Қырғыз (Қазақ) АССР-і, Қырғыз (Қазақ) Автономиялық Кеңестік Социалистік Республикасы** – 1920–1936 жылдарғы Кеңестік автономиялық мемлекеттік құрылым.  
**Қазынашы** – мекеменің, ұйымның қаржысын, бағалы затын сақтайтын, күтетін адам; қазына ұстаушы.  
**Қарақұздіктер** – патшалық Ресейдегі барып тұрған реакционер, орыс халқының мүддесін жоғары қоятын шовинист әрі монархистер тобы.  
**ҚАРЛАГ** – Қарағанды облысында құрылған ГУЛАГ лагері.  
**Қосокіметтілік** – Ақпан революциясынан соң Ресейдегі екі өкімет билігінің өзіндік қатар өмір сүруі. Екі диктатураның жеке-дара билік үшін күрес кезеңі.  
1) Уақытша үкімет – буржуазия мен помещиктердің бір бөлігінің диктаторлық жүзеге асыратын билік. Бұл үкімет парламенттік монархияны орнатқысы келді.  
2) Жұмысшылар мен солдат депутаттарының кеңестері – өз мақсатын жұмысшы табы мен шаруалардың революциялық-демократиялық диктатурасы мен демократиялық республика орнату деп жариялаған өкімет.  
**Межелеу** – мөлшерлеу, белгілі бір аумақтың көлемін белгілеу.  
**Мемлекеттік Дума** – Ресейдің 1906–1917 жылдардағы заң шығарушы жоғарғы өкілетті органы.  
**ОАК** – Орталық Атқару Комитеті.  
**ОГПУ** – Біріккен Мемлекеттік Саяси басқарма. 1923–1924 жылдары мемлекет қауіпсіздігін қорғау мақсатында құрылған ұйым.  
**Патриотизм, отансүйгіштік** – адамның Отанынна, туған еліне, оның тарихы мен тіліне, салт-дәстүрі мен мәдениетіне деген сүйіспеншілік сезімі.  
**Петиция** – мемлекет басшысына немесе жоғары өкімет органыына көпшілік атынан тапсырылатын жазбаша өтініш.  
**Проза** – қара сөзбен жазылған көркем шығарма.  
**Реакция** – қоғамдық прогреске белсене қарсы күрес жүргізу саясаты.  
**Революция** – қоғам өміріндегі түбірлі өзгеріс, төңкеріс.  
**Реквизиция** – мүлікті мемлекет меншігіне күштеп тартып алу.  
**Репатриация** – қоныс аударылғандарды Отанына қайтару.  

<p style="text-align:right;">183</p>

END OF PAGE: 183
START OF PAGE: 184


Репрессия – мемлекет органдарының азаматтардың құқықтарына нұқсан келтіруі, жазалау шаралары.  
Ресурс – қор, елдің сарқылмас қоры.  
Самодержавие – патшаның шексіз билік етуі.  
Сардар – сарбаздардың басшысы, әскери қолбасшы.  
Семинария – орта білім беретін арнайы оқу орны.  
Социалистік реализм. Реализм (лат. relis – заттылық, шындық) – әдебиет пен өнерде өмір құбылыстарын шынайы қалпында, нақтылық белгілерін сақтай отырып, жинақтап бейнелейтін көркемдік әдіс. Социалистік реализімде маңызды қоғамдық мәселелер, әлеуметтік қайшылықтар мен адам бейнесін терең ашып көрсету кеңестік таптық идеологияға негізделді.  
Сөзсіз тізе бүгу (капитуляция) – жеңілген соғысушы мемлекеттің қарулы қарсылықты тоқтатуы мен жеңілмəz мемлекетке қарулы күштерін тапсыруы.  
Съезд – партия, кеңес және басқа қоғамдық ұйымдар өкілдерінің әлеуметтік, келелі мәселелерді қарайтын, талқылайтын, шешетін жиналысы.  
Тәркілеу (конфискация) – қандай да бір дүние-мүлікті мемлекет меншігіне алу.  
Техникум – техникалық кәсіптік білім беретін орта дәрежелі арнаулы оқу орны.  
Тоталитаризм – қоғам өмірін толық бақылауда ұстайтын мемлекеттік билік формаларының бірі.  
Түркістан автономиясы (мұхтарияты) – 1917 жылы қарашада Түркістан өлкесі халықтарының өзін-өзі басқаруын қамтамасыз ету мақсатында құрылған мемлекеттік құрылым.  
Уақытша үкімет – Ақпан революциясы (27 ақпан 1917 ж.) нәтижесінде монархиялық билік құлатылғаннан кейін құрылған орталық биліктің жаңа құрылымы.  
Урбандалу – қала тұрғындарының өсуі.  
Ұжымдастыру – үкіметтің қысым жасауы мен ауылшаруашылығын жаппай ұжымдық шаруашылықтар (колхоздар) етіп құру.  
Федеративтік республика – дербес мемлекеттердің біртұтас болып өзара біріккенінен құрылған мемлекет.  
Чехословак корпусы – Бірінші дүниежүзілік соғыста қолға түскен 45 мыңдай соғыс тұтқындарынан құралған, Еділ бойы, Орал мен Сібір жерінде орналасқан корпус.  
Эвакуация – көшіру, соғыс жағдайында кәсіпорындарды тылға көшіру.  
Элита (бетке ұстарлар) – белгілі бір қоғамның таңдаулы, интеллектуалдық белсенділігі жоғары өкілдері.  
Этнос – халық, ұлыс, ұлт.

184

END OF PAGE: 184
START OF PAGE: 185
# ПАЙДАЛАНЫЛҒАН ӘДЕБИЕТТЕР МЕН ДЕРЕКТЕР

1. Қазақтардың жерді пайдалану жөніндегі кеңесінің журналы. СПб., 1907.  
2. Орта Азия мен Қазақстандағы 1916 жылы көтеріліс. Құжаттар жинағы. М., 1960.  
3. Аманжолова Д. А. Қазақ автономиясы және Ресей. – М., 1994.  
4. Құл-Мұхаммед М. «Алаш» бағдарламасы: қиянат пен ақиқат. – Алматы, 2000.  
5. «Қазақстан». Ұлттық энциклопедия. 9-том, Алматы, 2007.  
6. Қазақстан тарихы. Энциклопедия. / Жалпы редакциясын басқарған З. Е. Қабылдинов. – Алматы: «Литера-М» ЖШС, 2020. 3-том.  
7. Қазақстандағы социалистік құрылыс қалыпына келтіру кезеңінде (1921–1925 жж.). Құжаттар мен материалдар жинағы. – Алматы, 1962.  
8. КОКП және Кеңес үкіметі Қазақстан туралы. 1917–1977 жж. Құжаттар мен материалдар жинағы. Алматы, 1978.  
9. Қазақ АССР Еңбек және Қорғаныс Кеңесінің 1922 жылғы сәуір-қыркүйек айларындағы есебі. Орынбор, 1922.  
10. Қазақстанның қазіргі заман тарихы. Құжаттар мен материалдар жинағы. 1-том. – Алматы, 1998.  
11. КРОММ, 141 к., 1-т., 1–2-парақ, 479 А.  
12. «Известия» газеті, 3 қазан, 1996 ж., № 62.  
13. Байтұрсынов А. Әдебиет танытқыш. Зерттеу мен өлеңдер. – Алматы, 2003.  
14. «Жас Алаш», №79, 2016, 29 қыркүйек (Бәдрисафа Байтұрсын келінінің Е. П. Пешковаға жазған хаты)  
15. Қазақстандағы мәдени құрылыс (1918–1932 жж.). Құжаттар мен материалдар жинағы. Т.1. А-Ата, 1965.  
16. Сәрсекe Медеу. Қазақтың Қанышы. Роман-эссе. – Алматы, 1999.  
17. Кеңес Одағының Ұлы Отан соғысы жылдарындағы Қазақстан. 1941–1945 жж. Құжаттар мен материалдар жинағы. – Т.1. – Алматы, – 1964.  
18. Аяған Б. Ф., Шәймерденова М. Ж. Қазақстан тарихы (XX ғасырдың басынан бүгінгі күнге дейін). 9-сыныпқа арналған оқулық. – Алматы, 2013.  
19. «Правда Южного Казахстана» газеті. 1941, 23 маусым.  
20. Қазақстанға депортацияланған ұлттар: уақыты және тағдыры. Алматы, 1998.  

*Оқулықтағы карталарды дайындағандар: Қабылдинов З. Е., Күркеев Е. М., Лебаев Ф. Р., Қаниев Д. Ж.*  

185

END OF PAGE: 185
START OF PAGE: 186
# ҰСЫНЫЛАТЫН ӘДЕБИЕТТЕР

Академик Қ. И. Сәтбаев: Хаттары мен жазбалары. – Алматы, 1998.  
Академик Қ. И. Сәтбаев және Қазақстан ғылымы (мақалалар мен очерк, естеліктер). – Алматы, 1999.  
**Аққұлы С.** Әлихан Бөкейхан. Өсиеті. 2 т. – Шымкент, 2016.  
**Алаш қозғалысы.** – Алматы, 2011.  
Алашорда. Құжаттар жинағы. Құрастырған Мартыненко Н. – Алматы, 1992.  
**Алексеенко А. Н.** Қазақстан тұрғындары. 1920–1990 жылдар. – Алматы, 1993.  
**Аманжолов Д.** Алмағайып заман. Алаш Қазақстан этносаяси тарихында. – Алматы, 2009.  
**Асылбеков М. Х., Галиев А. Б.** Қазақстандағы әлеуметтік-демографиялық үдерістер (1917–1970). – Алматы, 1991.  
**Аяғанов Б.** Кеңестік социализмнің шарықтау шегі мен күйреуі. Қазақстандық полигон. – Алматы, 2000.  
**Әбдіуақаp Қара.** Мұстафа Шоқай. – Астана, 2012.  
**Әбенов К.** «Марс» операциясы. Өлім алқабындағы қазақтар. – Алматы, 2010.  
**Әбсеметов И.** Сәкен Сейфуллин. – Астана, 2006.  
**Бөкейхан Ә.** Толық таңдамалы шығармалары. – Астана, 2009.  
**Вер Н.** Кеңес мемлекетінің тарихы (1922–1991). – Мәскеу, 1992.  
Депортация. – Алматы, 2000.  
**Ерімбетова Қ.** Қалдырған ізі мәңгілік. Анна Панкратова. – Астана, 2016.  
**Жиреншин К. Ә.** XIX ғасырдың соңы – XX ғасырдың бас кезіндегі Қазақстанның саяси дамуы. – Алматы, 1996.  
**Кеменгерұлы Қ.** Қазақ тарихынан. – Астана, 2015.  
**Конвест Р.** Зұлматты жылдар. – Киев, 1995.  
**Қабылдинов З. Е.** Астана тарихы. – Алматы, 2017.  
**Қабылдинов З. Е.** және басқалар. Көрнекті мемлекеттік қайраткер Жұмабай Шаяхметовтың (1902–1906) өмірі мен қызметі. – Алматы, 2022.  
Қазақстандағы 1916 жылғы көтеріліс. Материалдар мен естеліктер жинағы. – Алматы, 1937.  
Қазақстандағы Азамат соғысы: оқиғалар жылнамасы. – Алматы, 1974.  
Қазақстанға жер аударылған халықтар: тарихи тағдыры. – Алматы, 1998.  

----

186

END OF PAGE: 186
START OF PAGE: 187
Қазақ КСР-інің индустрияландыру тарихы (1926–1941 жылдар). – Алматы, 1967.  
Қазақстан тарихы. – Алматы, 2010, 4-том.  
Қазақстан тарихы. Очерктер. – Алматы, 1993.  
Қазақстан тарихы: Ақтандақтар. – Алматы, 1991.  
Қазақ интеллигенциясының тарихы. – Астана, 2006.  
Қазақстан халқы: тарихи тағылым және қазіргі заман. – Алматы, 2017.  
Қаңарлы 1916 жыл. Құжаттар мен деректер жинағы. – Алматы, 1998.  
1941–1945 жылдардағы Ұлы Отан соғысы кезіндегі Қазақстан. – Алматы, 2000.  
1917 жылғы орыс революциясы кезеңіндегі Қазақстан. – Алматы, 1991.  
Қозыбаев М. Қ. Тарих және қазіргі заман. – Алматы, 1991.  
Қозыбаев М. Қ. Қазақстан – майдан арсеналы. – Алматы, 1970.  
**Қозыбаев М. Қ., Алдажұманов К. С., Абылхожин Ж. Б.** Қазақстандағы күштеп коллективтендіру: қорлық пен зорлық. – Алматы, 1991.  
Қозыбаев І. М. Қазақстандағы үлкен террор. – Алматы, 2019.  
Қойгелдиев М. Қ. Алаш қозғалысы. – Алматы, 2017.  
Қонаев Д. А. Сталиннен Горбачевке дейін. – Алматы, 1994.  
Құл-Мұхаммед М. А. Алаш қайраткерлері саяси-құқықтық көзқарастарының эволюциясы. – Алматы, 1998.  
**Михайлов В.** Ұлы жұт. – Астана, 2002.  
Нұрпейісов К. Қазақстандағы кеңестердің қалыптасуы (1917 жылғы наурыз – 1918 жылғы маусым аралығы). – Алматы, 1987.  
Нүсіпбеков А. Н. Қазақ жерлерінің Қазақ АССР-і құрамына біріктірілуі. – Алматы, 1953.  
Озғанбай О. Ресейдің Мемлекеттік Думасы және Қазақстан (1905–1917). – Алматы, 2000.  
**Олкотт Брилл Марта.** Қазақтар. – АҚШ, 1987.  
Омарбеков Т. Ашаршылық. – Алматы, 2019.  
Омаров Т. 1939–1931 жылдардағы халық көтерілістері. – Алматы, 2018.  
Орта Азия мен Қазақстандағы 1916 жылғы ұлт-азаттық көтеріліс: қозғаушы күші, барысы, тарихи тағылымы. – Алматы, 1997.  
Орталық Азиядағы 1916 жылғы көтеріліс: Құжаттар жинағы. – Астана, 2007.  
**Өскембаев Қ.** Өлімхан Ермеков. Тұлға тағылымы. – Қарағанды, 2013.  
**Покровский С. Н.** Қазақстандағы интервенттер мен ішкі контрреволюцияны талқандaу. – Алматы, 1967.  

<p style="text-align:right;">187</p>

END OF PAGE: 187
START OF PAGE: 188
1937–1938 жылдардағы Қазақстандағы саяси қуғын-сүргін. Құжаттар жинағы. – Алматы, 1998.  
1932–1933 жылдардағы аштықтың ақиқаты. – Алматы, 2012.  
**Райымханова К. Н.** Дәстүрлі өнер. – Алматы, 2002.  
**Роберт Киндлер.** Сталиндік көшпенділер. Қазақстандағы билік пен аштық. – Мәскеу, 2017.  
**Рысқұлов Тұрар.** Үш томдық шығармалар жинағы. – Алматы, 1998.  
**Сафаров Г.** Отаршылдық революция (Түркістан тәжірибесі). – Алматы, 1996.  
**Сәрсеке М.** Ермұқан Бекмаханов. – Астана, 2010.  
**Сәдуақасұлы С.** Үш томдық шығармалар жинағы. – Астана, 2013.  
**Сәкен Сейфуллин.** Тар жол, тайғақ кешу. – Алматы, 1975.  
**Снегин Д.** Бітімгер. Рейхстагтан шықты. – Алматы, 1983.  
Сталиннің кезіндегі КСРО қазақтары. Ұжымдастыру және әлеуметтік өзгерістер (1928–1945 жылдар). – Алматы, 2009.  
**Сыдықов Е. Б.** Шәкәрім. Энциклопедия. – Алматы, 2013.  
**Шаймерденова М. Д.** Көне заманнан ХХ ғасырдың ортасына дейінгі Қазақстан тарихы. Оқу құралы. – Алматы, 1999, 2000.  
**Шаймерденова М. Д.** Қазақстан тарихы. Оқу құралы. – Алматы, 2012, 2015, 2018.  
**Шаймұханов С. Д.** «ҚАРЛАГ». – Қарағанды, 1997.  
**Шоқай М.** Кеңес өкіметі қол астындағы Түркістан. – Алматы, 1993.  

### ИНТЕРНЕТ ДЕРЕКТЕРІ, ЭЛЕКТРОНДЫҚ ҚОСЫМШАЛАР

e-history.kz  
edu.e-history.kz  
nlrk.kz  
archive.president.kz  
iie.kz  
almatymuseums.kz  
nmrk.kz  
csmrk.kz

END OF PAGE: 188
START OF PAGE: 189
# СОҢҒЫ ЖЫЛДАРЫ ШЫҚҚАН ҒЫЛЫМИ ЕҢБЕКТЕР МЕН ШЕТЕЛДІК ӘДЕБИЕТТЕР

1. ХХ ғасырдың 20-жылдарының басындағы Қазақстандағы ашаршылық және оның салдары. (Архив құжаттары мен материалдар жинағы). Жалпы ред. басқ. М. М. Қозыбаева. Алматы: ИП «Мадияр», 2023. – 263 б.

2. Сейітқали Мендешев: құжаттар мен материалдар жинағы / Мендешев: сборник документов и материалов. – Алматы: «Полиграфия-сервис и К», 2021. – 590 б.

3. Қазақ мемлекеттілігі және Алашорда (ұжымдық монография). – Алматы: ТОО «Литера-М», 2018. – 720 б.

4. «Голод начала 30-х гг. ХХ века в Казахстане и вынужденные миграции казахов на сопредельные территории: проблемы исследования»: респ.-тәжіриб. конф. мат-ры/Құраст.: Құдайбергенова А. И., Қозыбаева М. М., Байдалы Р. – Алматы: Литера-М, 2021. – 296 б.

5. Национально-освободительное движение в Казахстане XIX – начале XX веков. Сборник документов / Под ред. З. Е. Кабульдинова / Составители: М. Р. Сатенова, Р. Е. Оразов. – Алматы: «Литера-М», 2020. – 544 с.

6. В эмиграции: Эпистолярное наследие Мустафы Шокая. 1919–1941 / Ред. Г. К. Кокебаева; сост.: Г. Т. Исахан, Г. К. Кокебаева, С. К. Шилдебай. – Алматы: Полиграфия сервис и К, 2021. – 490 с.

7. **Алдажуманов К. С.** Национальные войсковые соединения Казахстана на фронтах войны (1941–1945). – Алматы, 2021. – 256 с.

8. Материалы Государственной комиссии по полной реабилитации жертв политических репрессий (20-50 годы ХХ века). Т.5: Вынужденные беженцы. [Materials of the State Commission for the Complete Rehabilitation of Victims of Political Repression (20-50 years of the twentieth century). Vol. 5: Forced refugees]. Сборник документов и материалов. Составители: К. Н. Балтабаева, Р. К. Айдарбаева, Ш. Б. Тлеубаев, Қ. Ж. Нұрбай, Р. Е. Оразов / Под общ. ред. Е. Т. Карина. – Астана, 2022. – 642 с.

9. **Sarah Cameron.** The Hungry Steppe: Famine, Violence, and the Making of Soviet Kazakhstan. Cornell University Press. 2018.

10. **Никколо Пианчиола.** Stalinismo di frontiera: colonizzazione agricola, sterminio dei nomadi ecostruzione statale in Asia centrale, 1905-1936 (Рим, 2009 г.). – «Голод в степи: коллективизация сельского хозяйства и казахских скотоводов, 1928-1934 гг.». Cahiers du Monde russe 45 ном. 1-2 (2004 г.). – С. 156.

11. **Martha Brill Olcott** (1981). The Collectivization Drive in Kazakhstan. The Russian Review. Vol. 40, No. 2 (Apr., 1981), pp. 122-142 (21 pages)

12. **Morrison A.,** «Stalin’s Giant Pencil: Debunking a Myth About Central Asia’s Borders», Eurasianet, February 2017.

189

END OF PAGE: 189
START OF PAGE: 190
МАЗМҰНЫ

Кіріспе ........................................................................................................ 3

# Бірінші бөлім

## ХХ ҒАСЫРДЫҢ БАСЫНДАҒЫ ҚАЗАҚСТАН

§1–2. Қазақстанның ХХ ғасырдың басындағы әлеуметтік-экономикалық жағдайы ........................................................................ 7  
§3. Қазақстандағы 1916 жылғы ұлт-азаттық көтеріліс ..................... 16  
§4–5. Ресейдегі 1917 жылғы Ақпан буржуазиялық-демократиялық революциясы және оның Қазақстанға әсері .................................... 27  
§6–7. Алаш қозғалысы және қазақтың ұлттық идеясы ................... 34  
§8–9. ХХ ғасырдың басындағы қазақ зиялыларының көрнекті өкілдері ........................................................................................................ 42  
Бірінші бөлімді қайталау-пысықтау тапсырмалары .......................... 53

# Екінші бөлім

## ҚАЗАҚСТАНДА КЕҢЕСТІК БИЛІКТІҢ ОРНЫҒУЫ

§10–11. Қазақстан азаматтық қарсыластық жылдарында (1917–1920) ........................................................................................................ 54  
§12. Қазақстандағы ұлттық автономиялар ........................................ 64  
§13. Қырғыз (Қазақ) Автономиялық Кеңестік Социалистік Республикасының құрылуы .................................................................................. 69  
§14–15. «Әскери коммунизм» саясатынан жаңа экономикалық саясатқа көшу .......................................................................................... 77  
Екінші бөлімді қайталау-пысықтау тапсырмалары .......................... 85

# Үшінші бөлім

## ҚАЗАҚСТАН ТОТАЛИТАРЛЫҚ ЖҮЙЕ КЕЗЕҢІНДЕ

§16–17. Қазақстандағы 1920–1930 жылдардағы индустрияландыру .. 86  
§18–19. Қазақстандағы ұжымдастыру .................................................. 95  
§20–21. 1920–1930 жылдардағы саяси репрессиялар .......................... 104  
Үшінші бөлімді қайталау-пысықтау тапсырмалары .......................... 113

# Төртінші бөлім

## КЕҢЕСТІК ҚАЗАҚСТАННЫҢ МӘДЕНИЕТІ: БІЛІМ МЕН ҒЫЛЫМ, ӘДЕБИЕТ ПЕН ӨНЕР

§22. Ахмет Байтұрсынұлы – ұлт ұстазы ........................................... 114

190

END OF PAGE: 190
START OF PAGE: 191
§23–24. ХХ ғасырдың 20–30-жылдарындағы білім беру жүйесі мен ғылым ........................................................................................................... 120  
§25. Академик Қаныш Сәтбаев – көрнекті ғалым, қоғам қайраткері 128  
§26. ХХ ғасырдың 20–30-жылдарындағы қазақ әдебиетінің дамуы ... 135  
§27–28. ХХ ғасырдың 20–30-жылдарындағы қазақ өнерінің дамуы .. 140  
Төртінші бөлімді қайталау-пысықтау тапсырмалары .......................... 144  

# Бесінші бөлім

## ҚАЗАҚСТАН ҰЛЫ ОТАН СОҒЫСЫ ЖЫЛДАРЫНДА (1941–1945)

§29–30. Қазақстандықтардың Ұлы Отан соғысына қатысуы .............. 146  
§31–32. Қазақстан – майдан арсеналы .................................................. 155  
§33–34. Ұлы Отан соғысы жылдарындағы Қазақстанның мәдениеті .. 167  
§35–36. Қазақстан аумағына күштеп қоныс аударылған ұлттар ........ 173  
Бесінші бөлімді қайталау-пысықтау тапсырмалары .......................... 180  
Глоссарий ................................................................................................ 181  
Пайдаланылған әдебиеттер мен деректер ........................................... 185  
Ұсынылатын әдебиеттер ........................................................................ 186  
Интернет деректері, электрондық қосымшалар .................................. 188  
Соңғы жылдары шыққан ғылыми еңбектер мен шетелдік әдебиеттер ........ 189  

191

END OF PAGE: 191
START OF PAGE: 192


Оқу басылымы  
**Қабылдинов Зиябек Ермұханұлы**  
**Шаймерденова Мендіғаным Жамалбекқызы**  
**Күркеев Ержан Маралұлы**  

# ҚАЗАҚСТАН ТАРИХЫ  
Жалпы білім беретін мектептің 8-сыныбына арналған оқулық  
Оқулықты дайындауға қатысқан ғалымдар мен тарих пәнінің оқытушылары –  
*Г. С. Жиенбаева, С. Ә. Асанова, С. Шілдебай, И. Тұрсынов, О. Б. Қуанбай, Т. А. Рысқұлов, Б. Қ. Смағұлов, А. Қайыпбаева*  
Әдіскер ұстаз **Фархат Лебаев**  
Бас редакторы **Ә. Пірманов**  
Редакторлы **Е. Амангелді**  
Көркемдеуші редакторлары **А. Лұқманов, Ә. Сәдуақасова**  
Техникалық редакторлары **У. Рысалиева, М. Алтай**  
Компьютерде беттеген *С. Төлегенова*  

ИБ № 086  
Теруге 28.11.2024 берілді. Басуға 10.06.2025 қол қойылды. Пішімі 70x90 1/16.  
Офсеттік қағаз. Әріп түрі «SchoolBook Kza». Офсеттік басылыс.  
Шартты баспа табақы 14,04. Есептік баспа табақы 14,71.  
Таралымы 90 000 дана. Тапсырыс №8997.  
«Атамұра» корпорациясы» ЖШС-і, 050000, Алматы қаласы, Абылай хан даңғылы, 75.  
Қазақстан Республикасы «Атамұра» корпорациясы» ЖШС-нің Полиграфкомбинаты,  
050002, Алматы қаласы, М. Мақатаев көшесі, 41.  



END OF PAGE: 192
